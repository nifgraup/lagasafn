<hr />

h2. Lög um fjarskiptasjóð[^1)^]

*2005 nr. 132 20. desember*

<hr />

   _[^1)^]Lögin falla úr gildi í árslok árið 2016 skv. 9. gr., sbr. "l. 179/2011, 5. gr.":/altext/stjt/2011.179.html_

 *Tóku gildi 30. desember 2005.* _Breytt með_ "l. 162/2010":/altext/stjt/2010.162.html (tóku gildi 1. jan. 2011), "l. 126/2011":/altext/stjt/2011.126.html (tóku gildi 30. sept. 2011) og "l. 179/2011":/altext/stjt/2011.179.html (tóku gildi 30. des. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013066.html

<hr />


 ■ *1. gr.* _Fjarskiptasjóður._
 □ Stofna skal sérstakan sjóð, fjarskiptasjóð, sem hefur það hlutverk að stuðla að uppbyggingu á sviði fjarskiptamála á grundvelli fjarskiptaáætlunar. Sjóðurinn er eign ríkisins. Varsla hans og dagleg umsýsla heyrir undir [ráðuneytið].[^1)^]
    _[^1)^]"L. 126/2011, 411. gr.":/altext/stjt/2011.126.html_
 ■ *2. gr.* _Hlutverk._
 □ Hlutverk sjóðsins er að úthluta fjármagni til verkefna sem miða að uppbyggingu stofnkerfa fjarskipta, verkefna sem stuðla að öryggi og samkeppnishæfni þjóðfélagsins á sviði fjarskipta og annarra verkefna, enda sé kveðið á um þau í fjarskiptaáætlun, og ætla má að ekki verði í þau ráðist á markaðsforsendum.
 ■ *3. gr.* _Stjórn._
 □ [Ráðherra skipar þrjá menn í stjórn fjarskiptasjóðs, þar af formann og varaformann, auk varamanna. Skipunin gildir til þriggja ára í senn.][^1)^]
 □ Stjórn sjóðsins skal hafa yfirumsjón með fjármálum fjarskiptasjóðs í samræmi við hlutverk sjóðsins. Stjórn sjóðsins er jafnframt verkefnastjórn fjarskiptaáætlunar og skal hún skila skýrslu um starfsemi sjóðsins til [ráðherra][^2)^] sem leggur hana fyrir Alþingi til upplýsingar.
    _[^1)^]"L. 179/2011, 1. gr.":/altext/stjt/2011.179.html [^2)^]"L. 162/2010, 245. gr.":/altext/stjt/2010.162.html_
 ■ *4. gr.* _Fjármögnun verkefna._
 □ Stjórnin ákveður framlög úr sjóðnum í samræmi við hlutverk sitt og fjarskiptaáætlun og semur greiðsluáætlun þar um innan heimilda fjárlaga. Stjórnin getur sett nánari reglur um framkvæmd einstakra verkefna, þar á meðal um faglegt eftirlit með verkefnum og framvindu þeirra. Stjórnin getur ákveðið tilfærslu fjármuna milli ára og/eða einstakra verkefna ef nauðsyn krefur.
 ■ *5. gr.* _Umsýsla og eftirlit._
 □ Þeir sem fá úthlutað fé úr fjarskiptasjóði skulu gera grein fyrir framvindu verkefna og ráðstöfun fjár samkvæmt nánari reglum sjóðstjórnar.
 □ [Ríkisendurskoðun annast árlega endurskoðun reikninga sjóðsins.][^1)^]
    _[^1)^]"L. 179/2011, 2. gr.":/altext/stjt/2011.179.html_
 ■ *6. gr.* _Tekjur._
 □ Tekjur fjarskiptasjóðs eru framlag úr ríkissjóði samkvæmt ákvörðun Alþingis og tekjur af ávöxtun fjármuna sjóðsins.
 □ [Tekjur ríkissjóðs sem til eru komnar vegna gjalda fyrir afnot af tíðnum, sem lögð eru á samkvæmt heimild í "lögum um fjarskipti, nr. 81/2003":2003081.html, skulu renna í fjarskiptasjóð.][^1)^]
    _[^1)^]"L. 179/2011, 3. gr.":/altext/stjt/2011.179.html_
 ■ *7. gr.* _Kostnaður af rekstri._
 □ Fjarskiptasjóður ber allan kostnað af starfsemi sinni ...[^1)^]
    _[^1)^]"L. 179/2011, 4. gr.":/altext/stjt/2011.179.html_
 ■ *8. gr.* _Reglugerðarheimild._
 □ [Ráðherra][^1)^] er heimilt að kveða nánar á um skipulag sjóðsins og framkvæmd laga þessara með reglugerð.[^2)^]
    _[^1)^]"L. 162/2010, 245. gr.":/altext/stjt/2010.162.html [^2)^]"Rg. 588/2006":http://www.reglugerd.is/interpro/dkm/WebGuard.nsf/key2/588-2006._
 ■ *9. gr.* _Gildistaka._
 □ Lög þessi öðlast þegar gildi. [Lög þessi falla úr gildi í árslok árið 2016, inneign sjóðsins eftir uppgjör verkefna við þau tímamót rennur í ríkissjóð.][^1)^]
    _[^1)^]"L. 179/2011, 5. gr.":/altext/stjt/2011.179.html_


