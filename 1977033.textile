<hr />

h2. Leiklistarlög

*1977, nr. 33, 12. maí*

<hr />

*1. gr.*

        Menntamálaráðuneytið fer með yfirstjórn leiklistarmála samkvæmt lögum þessum.
         Lög þessi taka, eftir því sem við á, til allrar leiklistarstarfsemi í landinu.




*2. gr.*

        Ríkið rekur og kostar Þjóðleikhús og Leiklistarskóla Íslands eftir því sem fyrir er mælt í löggjöf um þessar stofnanir og í fjárlögum.
         Alþingi veitir einnig árlega fé í fjárlögum til stuðnings annarri leiklistarstarfsemi:

<dl>
<dt></dt>
<dd>I. Til Leikfélags Reykjavíkur.</dd>
<dt></dt>
<dd>II. Til Leikfélags Akureyrar.</dd>
<dt></dt>
<dd>III. Til Bandalags íslenskra leikfélaga.</dd>
<dt></dt>
<dd>IV. [Til leiklistarstarfsemi áhugaleikfélaga.][^1)^]</dd>
<dt></dt>
<dd>V. Til leiklistarráðs.</dd>
<dt></dt>
<dd>[VI. Til annarrar leiklistarstarfsemi.][^1)^]</dd>
<dt></dt>
<dd>[VII. Til óperustarfsemi.][^1)^]</dd>
</dl>


         Sveitarstjórnir veita fé til leiklistarstarfsemi í sveitarfélögum eftir því sem ákveðið verður í fjárhagsáætlun þeirra, þó eigi lægri fjárhæð til hvers leikfélags en ríkissjóður greiðir skv. 3. gr.


_[^1)^]"L. 10/1979, 1. gr.":ekkitil/ekkitil.html?1979010#g1_

*3. gr.*

        Menntamálaráðuneytið úthlutar fé því sem veitt er í fjárlögum samkvæmt IV. lið í 2. gr., að fengnum tillögum Bandalags íslenskra leikfélaga.




*4. gr.*

        Hlutverk leiklistarráðs er:

<dl>
<dt></dt>
<dd>I. [Að vera vettvangur umræðna um leiklistarmál og stuðla að því að leiklistarstarfi séu búin þroskavænleg skilyrði.][^1)^]</dd>
<dt></dt>
<dd>II. Að vera ráðgefandi aðili fyrir ráðuneytið, sveitarfélög og leiklistarstofnanir þær sem taldar eru í 2. gr.</dd>
<dt></dt>
<dd>III. Að stuðla að ritun og útgáfu leikrita.</dd>
<dt></dt>
<dd>IV. Að sinna öðrum verkefnum í þágu leiklistar í samráði við menntamálaráðuneytið.</dd>
</dl>




_[^1)^]"L. 10/1979, 2. gr.":ekkitil/ekkitil.html?1979010#g2_

*5. gr.*

        Menntamálaráðuneytið skipar leiklistarráð, einn fulltrúa án tilnefningar, en aðra ráðsmenn og jafnmarga til vara tilnefna eftirtaldir aðilar:

<dl>
<dt></dt>
<dd>Bandalag íslenskra leikfélaga einn fulltrúa fyrir hvern tug félaga sem eru fullgildir aðilar að Bandalaginu.</dd>
<dt></dt>
<dd>Félag íslenskra leikara þrjá fulltrúa.</dd>
<dt></dt>
<dd>Eftirtaldir aðilar tilnefna einn hver:</dd>
<dt></dt>
<dd>Ríkisútvarp, einn frá hljóðvarpi og annan frá sjónvarpi, Félag leikstjóra, Félag leikritahöfunda, Samtök félagsheimila, Leikfélag Akureyrar, Leikfélag Reykjavíkur, Tónskáldafélag Íslands, Samband íslenskra sveitarfélaga, Þjóðleikhúsráð.</dd>
</dl>


         Ráðherra er heimilt að veita öðrum, er fjalla með nokkrum hætti um leiklistarmál, aðild að leiklistarráði, að fenginni umsögn ráðsins. Skipunartími ráðsmanna er þrjú ár í senn. Ráðið kýs sér sjálft formann og varaformann.




*6. gr.*

        Leiklistarráð kemur saman til fundar einu sinni á ári, nema sérstök ástæða sé til fleiri funda. Skylt er að boða fund, ef 5 ráðsmenn hið fæsta óska þess bréflega og tilgreina umræðuefni.
         Framkvæmdastjórn þriggja manna fer með málefni leiklistarráðs milli funda. Leiklistarráð kýs tvo menn í framkvæmdastjórn, en formaður ráðsins er sjálfkjörinn.
         Leiklistarráð er ólaunað, en greiða skal þóknun fyrir stjórnarstörf og ferða- og dvalarkostnað utanbæjarmanna vegna fundarsetu.




*7. gr.*

        Lög þessi öðlast þegar gildi. ...
         Ráðherra setur reglugerð[^1)^] um framkvæmd laganna.


_[^1)^]"Rg. 786/1982":ekkitil/ekkitil.html?REGL/1982786._

