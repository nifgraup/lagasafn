<hr />

h2. Lög um vegtengingu um utanverðan Hvalfjörð

*1990 nr. 45 16. maí*

<hr />


 *Tóku gildi 22. maí 1990.* _Breytt með_ "l. 162/2010":/altext/stjt/2010.162.html (tóku gildi 1. jan. 2011), "l. 126/2011":/altext/stjt/2011.126.html (tóku gildi 30. sept. 2011) og "l. 59/2013":/altext/stjt/2013.059.html (tóku gildi 1. júlí 2013).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Ríkisstjórninni er heimilt að fela hlutafélagi, sem stofnað yrði í því skyni, að annast að nokkru eða öllu leyti undirbúning, fjármögnun og framkvæmdir við vegtengingu um utanverðan Hvalfjörð, svo og rekstur um tiltekinn tíma.
 ■ *2. gr.* Nánari ákvæði um gerð, rekstur, tilhögun mannvirkja, gjaldtökutíma og önnur atriði, sem þurfa þykir, skulu vera í samningi sem [ráðherra][^1)^] gerir við framkvæmdaaðila. Slíkur samningur öðlast ekki gildi fyrr en hann hefur hlotið staðfestingu Alþingis.
    _[^1)^]"L. 126/2011, 140. gr.":/altext/stjt/2011.126.html_
 ■ *3. gr.* Til að bera kostnað af framkvæmdum og rekstri samkvæmt lögum þessum skal hlutafélagi skv. 1. gr. heimilt að taka umferðargjald af vegtengingu um utanverðan Hvalfjörð enda liggi fyrir samningar við [ráðherra][^1)^] um verkefnið og rétt til gjaldtökunnar.
    _[^1)^]"L. 162/2010, 210. gr.":/altext/stjt/2010.162.html_
 ■ *4. gr.* [Samgöngustofa][^1)^] skal hafa eftirlit með að gerð og rekstur mannvirkja samkvæmt lögum þessum sé á viðunandi hátt. Sé um vanrækslu að ræða að dómi [Samgöngustofu][^1)^] skal hún gefa veghaldara fyrirmæli um að framkvæma nauðsynlegar úrbætur innan hæfilegs frests.
    _[^1)^]"L. 59/2013, 6. gr.":/altext/stjt/2013.059.html_
 ■ *5. gr.* Þegar vegtengingu um utanverðan Hvalfjörð er lokið skal vegurinn teljast til þjóðvega samkvæmt ákvæðum vegalaga með þeim undantekningum sem lög þessi ákveða. Ef samkomulag næst ekki um kaup á landi og efni sem þörf verður á vegna framkvæmda samkvæmt lögum þessum heimilast [Samgöngustofu][^1)^] eignarnám samkvæmt X. kafla vegalaga.
    _[^1)^]"L. 59/2013, 6. gr.":/altext/stjt/2013.059.html_
 ■ *6. gr.* Lög þessi öðlast þegar gildi.


