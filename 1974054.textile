<hr />

h2. Lög um Þjóðhagsstofnun

*1974 nr. 54 21. maí*

<hr />


 ■ *1. gr.* Fela skal sérstakri stofnun að fylgjast með árferði og afkomu þjóðarbúsins, vinna að hagrannsóknum og vera ríkisstjórn og Alþingi til ráðuneytis í efnahagsmálum.
 □ [Stofnunin nefnist Þjóðhagsstofnun og heyrir undir forsætisráðherra. Ráðherra skipar forstjóra hennar til fimm ára í senn.][^1)^]
    _[^1)^]_"L. 83/1997, 7. gr.":/altext/stjt/1997.083.html
 ■ *2. gr.* Meðal verkefna Þjóðhagsstofnunarinnar eru þessi:
    1. Að færa þjóðhagsreikninga.
    2. Að semja þjóðhagsspár og -áætlanir.
    3. Að semja og birta opinberlega tvisvar á ári, vor og haust, yfirlitsskýrslur um þróun þjóðarbúskaparins og horfur í þeim efnum, þar á meðal um framleiðslu, neyslu, fjárfestingu, viðskipta- og greiðslujöfnuð, verðlag og kaupgjald, atvinnu og tekjur almennings, afkomu atvinnuvega og fjármál hins opinbera. Auk þess skal stofnunin koma niðurstöðum athugana sinna á einstökum þáttum efnahagsmála fyrir almennings sjónir, eftir því sem kostur er.
    4. Að annast hagfræðilegar athuganir og skýrslugerð um efnahagsmál fyrir ríkisstjórnina og alþjóðastofnanir á sviði efnahagsmála, eftir því sem ríkisstjórnin ákveður, og fyrir Seðlabanka Íslands og Framkvæmdastofnun ríkisins, eftir því sem um semst.
    5. Að láta alþingismönnum og nefndum Alþingis í té upplýsingar og skýrslur um efnahagsmál.
    6. Að veita aðilum vinnumarkaðarins upplýsingar um efnahagsmál og annast fyrir þá hagfræðilegar athuganir, eftir því sem um semst.
■ *3. gr.* Skylt er að veita Þjóðhagsstofnuninni þær upplýsingar, er hún óskar eftir og þarf á að halda vegna starfsemi sinnar. Nýtur hún í þessu efni sömu réttinda og Hagstofa Íslands, og sömu viðurlög liggja við, ef út af er brugðið.
 □ Byggingarnefndir og oddvitar senda Þjóðhagsstofnun skýrslur um byggingarframkvæmdir í umdæmum sínum. Heimilt er að ákveða, að þessar skýrslur nái einnig til umsókna um byggingarleyfi og veittra byggingarleyfa.
 □ Stofnunin skal hafa samráð við Hagstofu Íslands og aðra aðila, sem hliðstæðum upplýsingum safna, í því skyni að komast hjá tvíverknaði.
■ *4. gr.* Þjóðhagsstofnunin og starfsmenn hennar annast úrlausn þeirra verkefna, sem Efnahagsstofnuninni og starfsmönnum hennar eru falin í "lögum nr. 69/1964":/altext/stjtnr.html#1964069, um breytingu á "lögum nr. 97/1961":/altext/stjtnr.html#1961097, um Verðlagsráð sjávarútvegsins,[^1)^] "lögum nr. 59/1965":/altext/stjtnr.html#1965059, um Landsvirkjun,[^2)^] "lögum nr. 60/1965":/altext/stjtnr.html#1965060, um Laxárvirkjun,[^2)^] og "orkulögum nr. 58/1967":1967058.html.
    _[^1)^]Nú "l. 43/1985":1985043.html. [^2)^]Nú "l. 42/1983":1983042.html._
 ■ *5. gr.* Ríkissjóður og Seðlabanki Íslands greiða í sameiningu kostnað af starfsemi Þjóðhagsstofnunarinnar. Skulu þeir gera með sér samning um fjármál stofnunarinnar.
    _[^1)^]Þátttöku Seðlabanka Íslands í greiðslu kostnaðar af starfsemi Þjóðhagsstofnunar lýkur 1. janúar 2002, sbr._ "l. 36/2001, 40. gr.":2001036.html#g40
 ■ *6. gr.* ...
■ *7. gr.* Nánari ákvæði um framkvæmd þessara laga og starfsemi Þjóðhagsstofnunarinnar má setja með reglugerð.
■ *8. gr.* Lög þessi öðlast gildi 1. ágúst 1974.


