<hr />

h2. Lög um norrænan þróunarsjóð

*1989 nr. 14 7. mars*

<hr />


 *Tóku gildi 30. janúar 1989.* _Breytt með_ "l. 129/2004":/altext/stjt/2004.129.html (taka gildi 31. des. 2005).

 ■ *1. gr.* Stofna skal norrænan þróunarsjóð samkvæmt samningi milli Danmerkur, Finnlands, Íslands, Noregs og Svíþjóðar um stofnun norræns þróunarsjóðs sem undirritaður var í Stokkhólmi 3. nóvember 1988.
■ *2. gr.* Sjóðurinn skal undanþeginn ákvæðum "laga nr. 63/1979":/altext/stjtnr.html#1979063, um skipan gjaldeyris- og viðskiptamála,[^1)^] svo og annarra laga er setja kunna hömlur á greiðslur í erlendum gjaldeyri eða gjaldeyrisviðskipti, að svo miklu leyti sem slík ákvæði hindra eða torvelda starfsemi sjóðsins eða efndir skuldbindinga hans.
    _[^1)^]Nú "l. 87/1992":1992087.html._
 ■ *3. gr.* Sjóðurinn skal vera undanþeginn aðstöðugjaldi, landsútsvari, tekjuskatti og eignarskatti, svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.
■ *4. gr.* Lánssamningar, sem sjóðurinn er aðili að, skulu vera undanþegnir stimpilgjöldum og öðrum gjöldum hins opinbera.
■ *5. gr.* Lög þessi öðlast gildi um leið og samningur um norrænan þróunarsjóð.


