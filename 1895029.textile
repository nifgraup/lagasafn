<hr />

h2. Lög um hagfræðiskýrslur

*1895 nr. 29 8. nóvember*

<hr />

*Tóku gildi 20. febrúar 1896.* _Breytt með_ "l. 20/1903":/altext/stjtnr.html#1903020 (tóku gildi 2. febr. 1904), "l. 16/1909":/altext/stjtnr.html#1909016 (tóku gildi 18. nóv. 1909), "l. 64/1934":1934064.html (tóku gildi 1. jan. 1935), "l. 10/1983":/altext/stjtnr.html#1983010 (tóku gildi 25. mars 1983) og "l. 19/1991":1991019.html (tóku gildi 1. júlí 1992 nema 1. og 3. mgr. 29. gr. sem tóku gildi 17. apríl 1991).

 ■ *1. gr.* Landsstjórninni ber að annast um, að samdar séu árlega hagfræðiskýrslur um atvinnuvegi landsins, búnað, fiskveiðar og verslun, og skulu þær samdar og útgefnar á kostnað landssjóðs.
■ *2. gr.* Um fyrirkomulag á skýrslunum og undirbúning til þeirra ákveður landshöfðingi með reglugerð[^1)^] og annast hann um, að út séu gefin á kostnað landssjóðs nauðsynleg eyðublöð, er stjórnarvöldum þeim, sem hann fyrirskipar, ber að láta útfylla.
    _[^1)^]_"Rg. 56/1897":ekkitil/ekkitil.html?REGL/1897056.
 ■ *3. gr.* Skyldur er hver búandi og hver sá, er nokkurn fénað hefur, til þess að láta hlutaðeigandi stjórnarvöldum árlega í té, þegar þess er krafist, nákvæma skýrslu um það, hve margt nautgripa, sauðfjár, geitfjár og hrossa, á hverjum aldri sem er, hann hefur undir höndum, hvort sem hann sjálfur er eigandi að eða ekki.
 □ Bændur og aðrir þeir, er nokkra jarðrækt stunda, eru á sama hátt skyldir til að láta árlega í té skýrslur, svo nákvæmar, sem kostur er á, um stærð túna þeirra og sáðlands, um jarðabætur, er unnar hafa verið, og jarðargróða, er þeir hafa fengið á árinu, svo sem töðu, úthey, matjurtir, mótekju, hrísrif og skógarhögg.
■ *4. gr.* Skipstjórar á þilskipum og formenn á opnum bátum, sem til nokkurs veiðiskapar ganga, skulu skyldir að láta hlutaðeigandi stjórnarvöldum í té skýrslur, svo nákvæmar sem föng eru til, um það, hve mikið hafi aflast á skipum þeim eða bátum, er þeir hafa farið með. Skýrslna þessara má einnig, ef þurfa þykir, krefjast af útgerðarmönnum skipanna eða bátanna.
 □ Svo skulu þeir, sem hafa selveiði, laxveiði, fuglatekju og dúntekju, skyldir að láta hlutaðeigandi stjórnarvöldum í té skýrslu um þessar atvinnugreinar, er þess er krafist.
■ *5. gr.* ...[^1)^]
    _[^1)^]_"L. 16/1909, 7. gr.":/altext/stjtnr.html#1909016?g7
 ■ *6. gr.* Forstöðumenn sparisjóða og lánsstofnana skulu skyldir til að senda landshöfðingja árleg ágrip af reikningum sínum ásamt skýrslu um eignir og skuldir stofnananna, eftir formi, er hann fyrirskipar.
■ *7. gr.* Heimta má, að hlutaðeigendur votti upp á æru og trú, að skýrslur þær, sem um ræðir í 3. - 5. gr., séu gefnar eftir bestu vitund.
■ *8. gr.* Gefi nokkur vísvitandi rangar skýrslur um nokkurt af þeim atriðum, sem um er spurt samkvæmt 3. - 5. gr. í lögum þessum, eða neiti nokkur að staðfesta skýrslu sína með vottorði upp á æru og trú, varðar það sektum ...[^1)^] Tregðist nokkur við að láta í té skýrslur, er heimilt er samkvæmt lögum þessum að heimta, má þröngva honum til þess með dagsektum [allt að 1000 kr.][^1)^] á dag.
    _[^1)^]_"L. 10/1983, 2. gr.":/altext/stjtnr.html#1983010?g2
 ■ *9. gr.* Um aðrar landshagsskýrslur en þær, sem atvinnuvegina snerta, gilda sömu reglur og fylgt hefur verið til þessa.
■ *10. gr.* ...[^1)^]
    _[^1)^]_"L. 19/1991, 194. gr.":1991019.html#g194


