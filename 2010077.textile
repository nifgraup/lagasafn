<hr />

h2. Lög um sameiningu Þjóðskrár og Fasteignaskrár Íslands

*2010 nr. 77 25. júní*

<hr />


 *Tóku gildi 1. júlí 2010.* _Breytt með_ "l. 162/2010":/altext/stjt/2010.162.html (tóku gildi 1. jan. 2011) og "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Þjóðskrá og Fasteignaskrá Íslands skulu sameinast í eina ríkisstofnun er nefnist Þjóðskrá Íslands.
 □ [Ráðherra][^1)^] fer með framkvæmd laga þessara.
    _[^1)^]"L. 126/2011, 530. gr.":/altext/stjt/2011.126.html_
 ■ *2. gr.* Þjóðskrá Íslands er ábyrgðaraðili að almannaskráningu og skal fylgja lögum um persónuvernd og meðferð persónuupplýsinga, þar á meðal um öryggi gagna, fræðslu og tilkynningarskyldu. Halda skal gagnagrunnum er lúta að almannaskráningu aðskildum frá öðrum skrám ábyrgðaraðila. Þó eru heimilar samkeyrslur til uppfærslna á heimilisföngum. Aðra vinnslu skal tilkynna til Persónuverndar.
 ■ *3. gr.* Hlutverk stjórnar skv. "9. gr. laga nr. 6/2001":2001006.html#G9 helst óbreytt. Starfssvið stjórnar nær þó ekki til starfsemi Þjóðskrár Íslands sem fellur undir "lög nr. 54/1962":1962054.html eða annarra laga um starfsemi Þjóðskrár.
 ■ *4. gr.* Lög þessi öðlast gildi 1. júlí 2010.
 □ Við gildistöku laga þessara tekur Þjóðskrá Íslands, sbr. 1. gr., við eignum og skuldbindingum Þjóðskrár og Fasteignaskrár Íslands. Sama gildir um ónýttar fjárheimildir eða skuldir beggja aðila í fjárlögum fyrir árið 2010.
 ■ *5. gr.* "...":http://www.althingi.is/altext/stjt/2010.077.html
 *Ákvæði til bráðabirgða.*
 □ Starfsmenn Þjóðskrár og Fasteignaskrár Íslands, sem eru í starfi við gildistöku laga þessara, verða starfsmenn Þjóðskrár Íslands með sömu starfskjörum og áður giltu. Um rétt starfsmanna til starfa hjá Þjóðskrá Íslands fer eftir ákvæðum "laga nr. 70/1996":1996070.html, um réttindi og skyldur starfsmanna ríkisins, með síðari breytingum. Ákvæði "7. gr. laga nr. 70/1996":1996070.html#G7 gilda ekki við ráðstöfun starfa samkvæmt þessu ákvæði.


