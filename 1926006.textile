<hr />

h2. Lög um happdrætti (lotterí) og hlutaveltur (tombólur)

*1926 nr. 6 15. júní*

<hr />

*Tóku gildi 15. júní 1926.* _Breytt með_ "l. 75/1982":/altext/stjtnr.html#1982075 (tóku gildi 10. júní 1982).

 ■ *1. gr.* Happdrætti, hverrar tegundar sem er, má ekki hafa nema með leyfi dómsmálaráðuneytisins, og ekki hlutaveltur nema með leyfi lögreglustjóra.
 □ Peningahappdrætti eða önnur þvílík happspil má ekki setja á stofn án lagaheimildar.
■ *2. gr.* Það er bannað mönnum á Íslandi að versla þar með eða selja hluti fyrir erlend happdrætti eða önnur þvílík happspil, eða að hafa þar á hendi nokkur störf, er að þessu lúta.
■ *3. gr.* [Brot gegn lögum þessum varða sektum og skal fara með mál af þeim að hætti opinberra mála.][^1)^]
    _[^1)^]_"L. 75/1982, 49. gr.":/altext/stjtnr.html#1982075?g49


