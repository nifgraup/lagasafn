<hr />

h2. Lög um Iðnþróunarsjóð[^1)^]

*1970 nr. 9 13. febrúar*

<hr />

_[^1)^]Falla úr gildi 1. janúar 1998, sbr. "l. 60/1997, 19. gr.":1997060.html#g19_




1. gr.

     [Iðnþróunarsjóður er sjálfstæð stofnun í eigu ríkisins. Hann lýtur sérstakri stjórn samkvæmt lögum þessum.
      Ríkissjóður ber ábyrgð á öllum skuldbindingum Iðnþróunarsjóðs.
      Heimili og varnarþing Iðnþróunarsjóðs er í Reykjavík. Seðlabanki Íslands veitir sjóðnum nauðsynlega fyrirgreiðslu og starfsaðstöðu.][^1)^]


_[^1)^]"L. 20/1995, 1. gr.":/altext/stjt/1995.020.html_




2. gr.

     [Hlutverk Iðnþróunarsjóðs er að stuðla að uppbyggingu alhliða og samkeppnishæfs atvinnulífs á Íslandi.
      Iðnþróunarsjóður gegnir hlutverki sínu með því:

<dl>
<dt>1.</dt>
<dd>að veita lán til ákveðinna verkefna, annaðhvort einn eða í samvinnu við aðra aðila,</dd>
<dt>
2.</dt>
<dd>að ábyrgjast lán sem veitt eru af öðrum aðilum,</dd>
<dt>
3.</dt>
<dd>að kaupa hlutabréf í nýjum og starfandi fyrirtækjum, enda verði að því stefnt að selja hlutabréfin strax og aðstæður leyfa og hagkvæmt þykir,</dd>
<dt>4.</dt>
<dd>að veita áhættulán til vöruþróunar og markaðstarfsemi og taka þátt í kostnaði við skilgreind þróunarverkefni í samræmi við hlutverk sjóðsins.</dd>
</dl>


      [Fyrir verkefni skv. 1. - 4. tölul. 2. mgr. skal Iðnþróunarsjóður halda sérstakan afskriftareikning. Samhliða ákvörðunum um lánveitingar, ábyrgðir og hlutafjárþátttöku skal ákveða samsvarandi framlög á afskriftareikninginn. Fjárhæðirnar, sem bætt er við afskriftareikninginn, skulu í hverju tilviki samsvara þeirri áhættu sem tekin er og vera í samræmi við reglur sem ráðherra staðfestir.][^1)^]][^2)^]
      [Stjórn sjóðsins skal gera rekstraráætlun fyrir hvert almanaksár. Skal hún miðast við að ekki sé gengið á eigið fé sjóðsins. Til verkefna skv. 1. - 4. tölul. 2. mgr. má ekki verja hærri upphæð en svo að afskriftir vegna þeirra, sbr. 3. mgr., rúmist innan ramma rekstraráætlunar.][^1)^]


_[^1)^]"L. 63/1996, 1. gr.":/altext/stjt/1996.063.html[^2)^]"L. 20/1995, 2. gr.":/altext/stjt/1995.020.html_




3. gr.

     [Iðnþróunarsjóði er óheimilt að taka önnur lán en skammtímalán til að jafna sveiflur í greiðslustreymi sínu. Skammtímalán þessi má sjóðurinn ekki taka með útgáfu og sölu á skuldabréfum og öðrum endurgreiðanlegum skuldaviðurkenningum til almennings.][^1)^]


_[^1)^]"L. 20/1995, 3. gr.":/altext/stjt/1995.020.html_




4. gr.

     [Iðnaðarráðherra skipar þrjá menn í stjórn Iðnþróunarsjóðs og skal einn þeirra skipaður formaður stjórnar.
      Stjórn Iðnþróunarsjóðs hefur yfirumsjón með starfsemi sjóðsins og fer með allt vald í málefnum hans sem ekki er öðrum falið samkvæmt lögum. Til ákvörðunar stjórnar þarf meiri hluta atkvæða.
      Stjórn Iðnþróunarsjóðs ákveður áherslur í starfi sjóðsins í samræmi við ákvæði 2. gr. og setur reglur um skil  yrði fyrir þátttöku sjóðsins í verkefnum, um umsóknir þar að lútandi og um meðferð þeirra. Þess skal gætt að reglur um meðferð umsókna tryggi sem best óháða og faglega umfjöllun um þær.][^1)^]


_[^1)^]"L. 20/1995, 4. gr.":/altext/stjt/1995.020.html_




5. gr.

     [Stjórn Iðnþróunarsjóðs ræður honum framkvæmdastjóra. Framkvæmdastjóri fer með daglega stjórn sjóðsins í umboði stjórnar hans og ræður starfsfólk sjóðsins.][^1)^]


_[^1)^]"L. 20/1995, 5. gr.":/altext/stjt/1995.020.html_




6. gr.

     [Eigið fé Iðnþróunarsjóðs við gildistöku "laga nr. 20/1995":/altext/stjt/1995.020.html, um breytingu á "lögum nr. 9/1970":1970009.html, um Iðnþróunarsjóð, telst vera stofnframlag ríkissjóðs til hans.][^1)^]


_[^1)^]"L. 63/1996, 2. gr.":/altext/stjt/1996.063.html_




7. gr.

     Iðnaðarráðherra getur, að tillögu stjórnar sjóðsins, sett með reglugerð nánari ákvæði um rekstur sjóðsins.[^1)^]


_[^1)^]Rg. 343/1986, sbr. 254/1987._




