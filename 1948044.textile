<hr />

h2. Lög um vísindalega verndun fiskimiða landgrunnsins

*1948, nr. 44, 5. apríl*

<hr />

*1. gr.*

        Sjávarútvegsmálaráðuneytið skal með reglugerð[^1)^] ákvarða takmörk verndarsvæða við strendur landsins innan endimarka landgrunnsins, [eða á hafsvæði allt að 200 sjómílum utan við grunnlínu,][^2)^] þar sem allar veiðar skuli háðar íslenskum reglum og eftirliti, enda verði friðun á landgrunninu á engan hátt rýrð frá því, sem verið hefur. Ráðuneytið skal einnig ákvarða allar þær reglur,[^3)^] sem nauðsynlegar eru til verndar fiskimiðunum á ofangreindum svæðum. Ráðstafanir þessar skulu gerðar að fengnum tillögum Fiskifélags Íslands og Atvinnudeildar Háskóla Íslands.
         Reglugerðin skal endurskoðuð eftir því, sem vísindalegar rannsóknir gefa tilefni til.


_[^1)^]"Rg. 299/1975":ekkitil/ekkitil.html?REGL/1975299, sbr. "17/1976":ekkitil/ekkitil.html?REGL/1976017 og "318/1979":ekkitil/ekkitil.html?REGL/1979318 (um fiskveiðilandhelgi Íslands).[^2)^]"L. 45/1974, 1. gr.":ekkitil/ekkitil.html?1974045#g1[^3)^]"Rg. 78/1978":ekkitil/ekkitil.html?REGL/1978078 (um skelfiskveiðar) og "rg. 200/1975":ekkitil/ekkitil.html?REGL/1975200 (um takmarkaða heimild til hringnótaveiða)._

*2. gr.*

        Reglum þeim, sem settar verða samkvæmt 1. gr. laga þessara, skal framfylgt þannig, að þær séu ávallt í samræmi við milliríkjasamninga um þessi mál, sem Ísland er aðili að á hverjum tíma.




*3. gr.*

        [Brot á reglum, sem settar verða samkvæmt 1. gr. laga þessara, varða viðurlögum samkvæmt ákvæðum "laga nr. 62 18. maí 1967":ekkitil/ekkitil.html?1967062,[^1)^] um bann gegn veiðum með botnvörpu og flotvörpu, með síðari breytingum, "laga nr. 40 9. júní 1960":ekkitil/ekkitil.html?1960040,[^2)^] um takmarkað leyfi til dragnótaveiða í fiskveiðilandhelgi Íslands undir vísindalegu eftirliti, "laga nr. 33 19. júní 1922":ekkitil/ekkitil.html?1922033, um rétt til fiskveiða í landhelgi, með síðari breytingum eða, ef um brot er að ræða, sem ekki fellur undir framangreind lög, sektum ...[^3)^]][^4)^]


_[^1)^]Sjá nú "l. 81/1976":1976081.html.[^2)^]"L. 40/1960 eru úr gildi fallin":ekkitil/ekkitil.html?1960040, sbr. "l. 102/1973, 17. gr. 2. mgr.":ekkitil/ekkitil.html?1973102#g17m2[^3)^]"L. 75/1982, 27. gr.":ekkitil/ekkitil.html?1982075#g27[^4)^]"L. 45/1974, 2. gr.":ekkitil/ekkitil.html?1974045#g2_

*4. gr.*

        Sjávarútvegsmálaráðuneytið skal, eftir því sem unnt er, taka þátt í alþjóðlegum vísindarannsóknum, er miða að verndun fiskimiða.




