<hr />

h2. Lög um vísindalega verndun fiskimiða landgrunnsins

*1948 nr. 44 5. apríl*

<hr />

*Tóku gildi 7. apríl 1948.* _Breytt með_ "l. 45/1974":/altext/stjtnr.html#1974045 (tóku gildi 5. júní 1974), "l. 75/1982":/altext/stjtnr.html#1982075 (tóku gildi 10. júní 1982) og "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *atvinnuvega- og nýsköpunarráðherra* eða *atvinnuvega- og nýsköpunarráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013066.html

<hr />


 ■ *1. gr.* [Ráðuneytið][^1)^] skal með reglugerð[^2)^] ákvarða takmörk verndarsvæða við strendur landsins innan endimarka landgrunnsins, [eða á hafsvæði allt að 200 sjómílum utan við grunnlínu],[^3)^] þar sem allar veiðar skuli háðar íslenskum reglum og eftirliti, enda verði friðun á landgrunninu á engan hátt rýrð frá því, sem verið hefur. Ráðuneytið skal einnig ákvarða allar þær reglur,[^4)^] sem nauðsynlegar eru til verndar fiskimiðunum á ofangreindum svæðum. Ráðstafanir þessar skulu gerðar að fengnum tillögum Fiskifélags Íslands og Atvinnudeildar Háskóla Íslands.
 □ Reglugerðin skal endurskoðuð eftir því, sem vísindalegar rannsóknir gefa tilefni til.
    _[^1)^]"L. 126/2011, 23. gr.":/altext/stjt/2011.126.html [^2)^]"Rg. 299/1975":http://www.reglugerd.is/interpro/dkm/WebGuard.nsf/key2/299-1975, sbr. "17/1976":http://www.reglugerd.is/interpro/dkm/WebGuard.nsf/key2/017-1976 og "318/1979":http://www.reglugerd.is/interpro/dkm/WebGuard.nsf/key2/318-1979 (um fiskveiðilandhelgi Íslands). [^3)^]"L. 45/1974, 1. gr.":/altext/stjtnr.html#1974045?g1 [^4)^]"Rg. 78/1978":http://www.reglugerd.is/interpro/dkm/WebGuard.nsf/key2/078-1978 (um skelfiskveiðar). "Rg. 200/1975":http://www.reglugerd.is/interpro/dkm/WebGuard.nsf/key2/200-1975 (um takmarkaða heimild til hringnótaveiða)._
 ■ *2. gr.* Reglum þeim, sem settar verða samkvæmt 1. gr. laga þessara, skal framfylgt þannig, að þær séu ávallt í samræmi við milliríkjasamninga um þessi mál, sem Ísland er aðili að á hverjum tíma.
 ■ *3. gr.* [Brot á reglum, sem settar verða samkvæmt 1. gr. laga þessara, varða viðurlögum samkvæmt ákvæðum "laga nr. 62 18. maí 1967":/altext/stjtnr.html#1967062,[^1)^] um bann gegn veiðum með botnvörpu og flotvörpu, með síðari breytingum, "laga nr. 40 9. júní 1960":/altext/stjtnr.html#1960040,[^2)^] um takmarkað leyfi til dragnótaveiða í fiskveiðilandhelgi Íslands undir vísindalegu eftirliti, "laga nr. 33 19. júní 1922":/altext/stjtnr.html#1922033,[^3)^] um rétt til fiskveiða í landhelgi, með síðari breytingum eða, ef um brot er að ræða, sem ekki fellur undir framangreind lög, sektum ...[^4)^]][^5)^]
    _[^1)^]Nú "l. 79/1997":1997079.html. [^2)^]"L. 40/1960 eru úr gildi fallin":/altext/stjtnr.html#1960040, sbr. "l. 102/1973":/altext/stjtnr.html#1973102, 2. mgr. 17. gr. [^3)^]Nú "l. 79/1997":1997079.html. [^4)^]"L. 75/1982, 27. gr.":/altext/stjtnr.html#1982075?g27 [^5)^]"L. 45/1974, 2. gr.":/altext/stjtnr.html#1974045?g2_
 ■ *4. gr.* [Ráðuneytið][^1)^] skal, eftir því sem unnt er, taka þátt í alþjóðlegum vísindarannsóknum, er miða að verndun fiskimiða.
    _[^1)^]"L. 126/2011, 23. gr.":/altext/stjt/2011.126.html_


