<hr />

h2. Lög um sinubrennur og meðferð elds á víðavangi[^1)^]

*1992 nr. 61 1. júní*

<hr />

   _[^1)^]Lögunum var breytt með "l. 60/2013, 95. gr.":2013060.html#G95 Breytingarnar taka gildi 1. apríl 2014 skv. "94. gr. s.l.":2013060.html_

 *Tóku gildi 22. júní 1992.* _Breytt með_ "l. 73/1996":/altext/stjt/1996.073.html (tóku gildi 19. júní 1996), "l. 44/1999":/altext/stjt/1999.044.html (tóku gildi 1. júlí 1999), "l. 164/2002":/altext/stjt/2002.164.html (tóku gildi 1. jan. 2003), "l. 24/2007":/altext/stjt/2007.024.html (tóku gildi 29. mars 2007), "l. 88/2008":/altext/stjt/2008.088.html (tóku gildi 1. jan. 2009 nema brbákv. VII sem tók gildi 21. júní 2008), "l. 126/2011":/altext/stjt/2011.126.html (tóku gildi 30. sept. 2011) og "l. 60/2013":/altext/stjt/2013.060.html (taka gildi 1. apríl 2014).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *umhverfis- og auðlindaráðherra* eða *umhverfis- og auðlindaráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Óheimilt er að brenna sinu nema á jörðum sem eru í ábúð eða nýttar af ábúendum lögbýla og þá samkvæmt leyfi sýslumanns, [að höfðu samráði við lögreglustjóra],[^1)^] og að fylgt sé ákvæðum í reglugerð, sbr. 4. gr.
    _[^1)^]"L. 24/2007, 9. gr.":/altext/stjt/2007.024.html_
 ■ *2. gr.* Aldrei má brenna sinu þar sem almannahætta stafar af eða tjón getur hlotist af á náttúruminjum, fuglalífi, mosa, lyng- eða trjágróðri og mannvirkjum.
 ■ *3. gr.* Ábúendur jarða geta einir fengið leyfi til að brenna sinu á jörðum, sbr. 1. gr., enda sé það gert fyrir 1. maí ár hvert að uppfylltum skilyrðum í reglugerð, sbr. 4. gr. Eftir þann tíma er hvarvetna óheimilt að brenna sinu. Þó getur sýslumaður, að höfðu samráði við [ráðuneytið],[^1)^] ákveðið aðra dagsetningu ef sérstakar veðurfarslegar ástæður gefa tilefni til.
    _[^1)^]"L. 126/2011, 168. gr.":/altext/stjt/2011.126.html_
 ■ *4. gr.* Í reglugerð,[^1)^] sem [ráðherra][^2)^] setur að fenginni umsögn [Bændasamtaka Íslands][^3)^] og [Umhverfisstofnunar],[^4)^] skal mælt fyrir um hver skilyrði ábúanda, sbr. 3. gr., skuli sett, m.a. um skyldu til að tilkynna hlutaðeigandi slökkviliðsstjóra, eftirlit með brennu og annað sem nauðsynlegt þykir.
    _[^1)^]"Rg. 157/1993":http://www.reglugerd.is/interpro/dkm/WebGuard.nsf/key2/157-1993, sbr. "273/1994":http://www.reglugerd.is/interpro/dkm/WebGuard.nsf/key2/273-1994. [^2)^]"L. 126/2011, 168. gr.":/altext/stjt/2011.126.html [^3)^]"L. 73/1996, 27. gr.":/altext/stjt/1996.073.html [^4)^]"L. 164/2002, 24. gr.":/altext/stjt/2002.164.html_
 ■ *5. gr.* Óheimilt er að kveikja eld á víðavangi þar sem almannahætta getur stafað af eða hætt er gróðri, dýralífi eða mannvirkjum.
 □ Skylt er hverjum þeim sem ferðast um að gæta ýtrustu varkárni í meðferð elds.
 □ Sá sem verður þess var að eldur er laus á víðavangi skal svo fljótt sem auðið er gera aðvart umráðamanni lands eða hlutaðeigandi yfirvaldi.
 ■ *6. gr.* Sá sem veldur tjóni með sinubrennu eða meðferð elds á víðavangi þannig að saknæmt sé ber fébótaábyrgð á því tjóni sem af hlýst.
 ■ *7. gr.* ...[^1)^]
    _[^1)^]"L. 88/2008, 233. gr.":/altext/stjt/2008.088.html#G233_
 ■ *8. gr.* Brot gegn ákvæðum laga þessara varða sektum.
 ■ *9. gr.* Lög þessi öðlast gildi þegar í stað "...":http://www.althingi.is/vefur/lagas-hlp.html


