<hr />

h2. Lög um hvíldartíma háseta á íslenskum botnvörpuskipum[^1)^]

*1921 nr. 53 27. júní*

<hr />

   _[^1)^]Falla úr gildi 1. ágúst 2003 skv. "l. 31/2003, 4. gr.":/altext/stjt/2003.031.html_
 *Tóku gildi 1. janúar 1922.* Breytt með "l. 45/1928":/altext/stjtnr.html#1928045 (tóku gildi 1. júlí 1928), "l. 54/1956":/altext/stjtnr.html#1956054 (tóku gildi 24. apríl 1956) og "l. 116/1990":/altext/stjt/1990.116.html (tóku gildi 31. des. 1990).

 ■ *1. gr.* Þegar botnvörpuskip, sem skrásett er hér á landi, er í höfn við fermingu eða affermingu, fer um vinnu háseta eftir því, sem venja hefur verið, nema annars sé getið í ráðningarsamningi háseta.
■ *2. gr.* [Þá er skip er að veiðum með botnvörpu eða á siglingu milli innlendra hafna og fiskimiðanna, skal jafnan skipta sólarhringnum í fjórar sex stunda vökur. Skal eigi nema helmingur háseta skyldur að vinna í einu, en hinn helmingurinn eiga hvíld, og skal hver háseti hafa að minnsta kosti 12 klukkustundir á sólarhring hverjum til hvíldar og matar. Samningar milli sjómannafélaga og útgerðarmanna um lengri vinnutíma en fyrir er mælt í lögum þessum skulu ógildir vera.][^1)^]
    _[^1)^]_"L. 54/1956, 1. gr.":/altext/stjtnr.html#1956054?g1
 ■ *3. gr.* Engin af fyrirmælum 1. og 2. gr. gilda, þá er skip er í sjávarháska eða líf skipshafnar í hættu.
■ *4. gr.* [Skipstjóri og útgerðarmaður bera sameiginlega ábyrgð á því, að fyrirmælum þessara laga sé fylgt, og varðar ítrekað brot skipstjóra stöðumissi.][^1)^]
    _[^1)^]_"L. 54/1956, 2. gr.":/altext/stjtnr.html#1956054?g2
 ■ *5. gr.* [Brot gegn lögum þessum varða sektum og fer um mál út af þeim að hætti opinberra mála.][^1)^]
    _[^1)^]_"L. 116/1990, 10. gr.":/altext/stjt/1990.116.html


