<hr />

h2. Lög um friðhelgi og forréttindi alþjóðastofnana

*1992 nr. 98 9. desember*

<hr />


 *Tóku gildi 11. desember 1992.* _Breytt með_ l. 126/2011 (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *utanríkisráðherra* eða *utanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.

<hr />


 ■ *1. gr.* Alþjóðastofnanir skulu njóta þeirrar friðhelgi og þeirra forréttinda hér á landi sem kveðið er á um í alþjóðasamningum sem öðlast hafa stjórnskipulegt gildi að því er Ísland varðar.
 □ Eftirtaldir skulu einnig njóta friðhelgi og forréttinda samkvæmt samningum þessum hér á landi:
    1. starfslið alþjóðastofnana,
    2. þeir sem koma fram eða starfa á vegum alþjóðastofnana,
    3. fulltrúar, sendimenn og erindrekar aðila að alþjóðastofnunum,
    4. þeir sem taka þátt í rekstri mála fyrir alþjóðastofnunum og
    5. fjölskyldur þeirra sem getið er í 1. - 4. tölul.
■ *2. gr.* [Ráðherra][^1)^] setur nánari reglur um framkvæmd laga þessara.
    _[^1)^]L. 126/2011, 171. gr._
 ■ *3. gr.* Lög þessi öðlast þegar gildi.


