<hr />

h2. Lög um friðhelgi og forréttindi alþjóðastofnana

*1992 nr. 98 9. desember*

<hr />




1. gr.

        Alþjóðastofnanir skulu njóta þeirrar friðhelgi og þeirra forréttinda hér á landi sem kveðið er á um í alþjóðasamningum sem öðlast hafa stjórnskipulegt gildi að því er Ísland varðar.
         Eftirtaldir skulu einnig njóta friðhelgi og forréttinda samkvæmt samningum þessum hér á landi:

<dl>
<dt></dt>
<dd>1. starfslið alþjóðastofnana,</dd>
<dt></dt>
<dd>2. þeir sem koma fram eða starfa á vegum alþjóðastofnana,</dd>
<dt></dt>
<dd>3. fulltrúar, sendimenn og erindrekar aðila að alþjóðastofnunum,</dd>
<dt></dt>
<dd>4. þeir sem taka þátt í rekstri mála fyrir alþjóðastofnunum og</dd>
<dt></dt>
<dd>5. fjölskyldur þeirra sem getið er í 1. - 4. tölul.</dd>
</dl>





2. gr.

        Utanríkisráðherra setur nánari reglur um framkvæmd laga þessara.



3. gr.

        Lög þessi öðlast þegar gildi.



