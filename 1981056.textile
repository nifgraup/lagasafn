<hr />

h2. Lög um vitamál

*1981, nr. 56, 29. maí*

<hr />

h3. I. kafli.

h3. Yfirstjórn.

*1. gr.*

        [Um yfirstjórn vitamála fer eftir lögum um Siglingastofnun Íslands.][^1)^]


_[^1)^]"L. 7/1996, 8. gr.":ekkitil/ekkitil.html?1996007#g8_

h3. [II. kafli.][^1)^]

h3. Landsvitar og hafnarvitar.

_[^1)^]"L. 7/1996, 9. gr.":ekkitil/ekkitil.html?1996007#g9_

*[2. gr.][^1)^]*

        Vitakerfi Íslands greinist í tvo meginþætti, landsvita og hafnarvita.
         Til landsvitakerfisins heyra í meginatriðum allir þeir vitar og önnur leiðarmerki, er telja má að þjóni almennum siglingum við ströndina ásamt fiskveiðum.
         Hafnarvitar teljast þeir vitar og önnur leiðarmerki, er eingöngu eru reist til að leiðbeina skipum inn á hafnarsvæði eða um ákveðnar hafnir. Með hafnarsvæði er hér átt við það svæði, er lögsaga hafnarinnar nær yfir.
         Við ákvörðun um, hvaða leiðarmerki skulu tilheyra landsvitakerfinu, skal leita álits [siglingaráðs].[^2)^]
         Ef hafnarstjórn eða einstaklingur vill setja upp leiðarmerki fyrir sjófarendur, skal gerð þess og staðsetning ákveðin í samráði við [Siglingastofnun Íslands],[^2)^] sem leitar umsagnar [siglingaráðs][^2)^] um málið. Leiðarmerki má ekki taka í notkun fyrr en úttekt hefur farið fram af hálfu [Siglingastofnunar Íslands],[^2)^] sem þá sér um að merkið verði auglýst, svo sem nánar er greint í lögum þessum.
         [Siglingastofnun Íslands][^2)^] skal sjá um að landsvitakerfið starfi svo sem til er ætlast og því er lýst í vitaskrá. [Siglingastofnun][^2)^] skal jafnframt hafa eftirlit með hafnarvitum.
         Hafnarstjórn eða einstaklingur, sem fengið hefur leyfi til og sett upp leiðarmerki, er skuldbundinn til að viðhalda merkinu og tilkynna [Siglingastofnun Íslands][^2)^] tafarlaust um allar breytingar, er á því verða. Ef merki er ekki nægilega viðhaldið að dómi [Siglingastofnunar],[^2)^] er henni heimilt að annast nauðsynlegar lagfæringar á kostnað eiganda. Óski hafnarstjórn eða einstaklingur að leggja niður eða breyta leiðarmerki, skal um það sótt til [Siglingastofnunar Íslands].[^2)^]
         [Siglingastofnun Íslands][^2)^] getur, að fenginni umsögn [siglingaráðs],[^2)^] krafist þess, að hafnarstjórn láti gera á eigin kostnað þá vita og önnur leiðarmerki, sem [Siglingastofnun Íslands][^2)^] telur nauðsynlegt til öryggis siglinga um viðkomandi hafnarsvæði.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

*[3. gr.][^1)^]*

        Óheimilt er að byggja hús eða mannvirki, er skyggi á leiðarmerki frá sjónum yfir þann boga sjóndeildarhringsins, sem því er ætlað að þjóna sjófarendum, og hæfilega langt til beggja handa. Getur [Siglingastofnun Íslands][^2)^] látið rífa húsið eða mannvirkið á kostnað eiganda þess, ef brotið er á móti þessu.
         Óheimilt er að setja upp ljós eða önnur merki, sem kynnu að villa um fyrir sjófarendum.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

*[4. gr.][^1)^]*

        Hver landeigandi er skyldur til að láta af hendi mannvirki og land, er þarf til vitabygginga samkvæmt lögum þessum, svo og til íveruhúsa og búskapar handa vitagæslumönnum. Enn fremur til þess að gera brautir og vegi í því sambandi og til að leyfa, að tekin verði í landi hans grjót, möl og önnur jarðefni, og þola þær eignakvaðir, óhagræði og takmörkun á afnotarétti, sem vitabyggingin hefur í för með sér, allt þó gegn því, að fullar bætur komi fyrir.
         Um ákvörðun bóta skal farið eftir "lögum nr. 11 6. apríl 1973":1973011.html um framkvæmd eignarnáms.


_[^1)^]"L. 7/1996, 9. gr.":ekkitil/ekkitil.html?1996007#g9_

h3. [III. kafli.][^1)^]

h3. Vitagjald.

_[^1)^]"L. 7/1996, 9. gr.":ekkitil/ekkitil.html?1996007#g9_

*[5. gr.][^1)^]*

        Til að standa straum af kostnaði við rekstur [Siglingastofnunar Íslands][^2)^] skal greitt vitagjald af skipum þeim, er sigla við Íslandsstrendur og hafa hér viðkomu. Gjald þetta skal aðeins heimilt að nota í áðurnefndum tilgangi. Heimilt er að færa fjármagn á milli fjárlagaára.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

*[6. gr.][^1)^]*

        [Vitagjald skal greitt af brúttótonnatölu skips.
         Af öllum íslenskum skipum, stærri en 10 brúttótonn, skal greitt vitagjald einu sinni á ári. Af öllum erlendum skipum, sem setja farþega eða vörur á land, skal greitt vitagjald við hverja komu til landsins sem svarar til [^1^]/[~4~] hluta af almenna vitagjaldinu, mest fjórum sinnum á ári.][^2)^]


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 63/1995, 1. gr.":ekkitil/ekkitil.html?1995063#g1_

*[7. gr.][^1)^]*

        Vitagjald skal ákveðið í reglugerð að fengnum tillögum [siglingaráðs],[^2)^] svo og annað það, er snertir innheimtu gjaldsins.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

h3. [IV. kafli.][^1)^]

h3. Upplýsingaskylda.

_[^1)^]"L. 7/1996, 9. gr.":ekkitil/ekkitil.html?1996007#g9_

*[8. gr.][^1)^]*

        [Siglingastofnun Íslands][^2)^] skal sjá um, að allar breytingar á leiðbeiningum til öryggis siglinga verði tilkynntar sjófarendum. Auglýsingar skulu birtar minnst mánaðarlega í Tilkynningum til sjófarenda, er Sjómælingar Íslands gefa út.
         Upplýsingar, er varða öryggi sjófarenda og ekki verða auglýstar með nægum fyrirvara í Tilkynningum til sjófarenda, skulu tilkynntar um strandstöðvar Landssímans og í útvarpi þegar þörf krefur.
         Sérhverjum, sem annast rekstur leiðarmerkis, er skylt að koma tilkynningum um breytingar og bilanir til [Siglingastofnunar Íslands][^2)^] svo fljótt sem verða má, en stofnunin sér síðan um birtingu þeirra. Á sama hátt ber öllum, sem verða varir við bilanir í vitakerfi landsins, að senda tilkynningar þar um til [Siglingastofnunar Íslands][^2)^] svo fljótt sem verða má. Enn fremur skal [Siglingastofnun Íslands][^2)^] tilkynnt um alla farartálma, er verða á almennri siglingaleið og ekki er getið í sjókortum eða tilkynningum til sjófarenda.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

h3. [V. kafli.][^1)^]

h3. Farartálmar.

_[^1)^]"L. 7/1996, 9. gr.":ekkitil/ekkitil.html?1996007#g9_

*[9. gr.][^1)^]*

        Ef skip eða annað fljótandi far ferst eða strandar á siglingaleið, ber eiganda þess að tilkynna um atburðinn tafarlaust til [Siglingastofnunar Íslands],[^2)^] sem síðan merkir staðinn, ef ástæða er talin til.
         Eiganda farsins skal skylt að fyrirmælum [Siglingastofnunar Íslands][^2)^] að gera þær ráðstafanir, sem taldar eru nauðsynlegar til öryggis fyrir almennar siglingar og fiskveiðar.
         Að liðnum gefnum fresti getur [Siglingastofnun Íslands][^2)^] á kostnað eiganda fjarlægt hverja þá farartálma eða flök, sem hér um ræðir.
         Kostnaður við merkingu farartálma skal greiddur af eiganda hans.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

h3. [VI. kafli.][^1)^]

h3. Vitavarsla.

_[^1)^]"L. 7/1996, 9. gr.":ekkitil/ekkitil.html?1996007#g9_

*[10. gr.][^1)^]*

        Sérhver viti eða annað leiðarmerki skal vera í vörslu ábyrgs umsjónarmanns. Leiðarmerki, sem eru í eign hafnarsjóða, skulu talin í ábyrgð hafnarstjóra eða hafnarvarðar, og er hafnarstjórn skylt að senda [Siglingastofnun Íslands][^2)^] tilkynningu um, hver sé ábyrgðarmaður merkisins.


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"L. 7/1996, 10. gr.":ekkitil/ekkitil.html?1996007#g10_

h3. [VII. kafli.][^1)^]

h3. Ýmis ákvæði.

_[^1)^]"L. 7/1996, 9. gr.":ekkitil/ekkitil.html?1996007#g9_

*[11. gr.][^1)^]*

        [Ráðherra er heimilt að setja reglugerð[^2)^] um framkvæmd laga þessara.][^3)^]


_[^1)^]"L. 7/1996, 9. gr.":ekkitil/ekkitil.html?1996007#g9[^2)^]"Rg. 232/1996":ekkitil/ekkitil.html?REGL/1996232.[^3)^]"L. 7/1996, 11. gr.":ekkitil/ekkitil.html?1996007#g11_

*[12. gr.][^1)^]*

        Brot gegn lögum þessum varða sektum, nema þyngri refsing liggi við eftir öðrum lögum.


_[^1)^]"L. 7/1996, 9. gr.":ekkitil/ekkitil.html?1996007#g9_

*[13. gr.][^1)^]*

        Lög þessi öðlast þegar gildi. ...


_[^1)^]"L. 7/1996, 9. gr.":ekkitil/ekkitil.html?1996007#g9_

h6. Ákvæði til bráðabirgða.

        ...


