<hr />

h2. Lög um vernd Breiðafjarðar

*1995 nr. 54 8. mars*

<hr />


 *Tóku gildi 9. mars 1995.* _Breytt með_ "l. 93/1996":1996093.html (tóku gildi 1. jan. 1997), "l. 82/1998":/altext/stjt/1998.082.html (tóku gildi 1. okt. 1998), "l. 164/2002":/altext/stjt/2002.164.html (tóku gildi 1. jan. 2003), "l. 88/2008":2008088.html (tóku gildi 1. jan. 2009 nema brbákv. VII sem tók gildi 21. júní 2008), "l. 126/2011":/altext/stjt/2011.126.html (tóku gildi 30. sept. 2011), "l. 131/2011":/altext/stjt/2011.131.html (tóku gildi 1. jan. 2012) og "l. 138/2011":2011138.html (tóku gildi 1. jan. 2012).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *umhverfis- og auðlindaráðherra* eða *umhverfis- og auðlindaráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013066.html

<hr />


 ■ *1. gr.* Tilgangur laga þessara er að stuðla að verndun Breiðafjarðar, einkum landslags, jarðmyndana, lífríkis og menningarminja.
 ■ *2. gr.* Ákvæði laganna taka til allra eyja, hólma og skerja á Breiðafirði ásamt fjörum í innri hluta fjarðarins sem markast af línu dreginni frá Ytranesi á Barðaströnd við fjörðinn norðanverðan í Hagadrápssker um Oddbjarnarsker, Stagley og Höskuldsey í Vallabjarg að sunnanverðu.
 ■ *3. gr.* [Ráðherra][^1)^] fer með stjórn mála er varða vernd Breiðafjarðar samkvæmt lögum þessum. Um vernd menningarsögulegra minja fer samkvæmt þjóðminjalögum.
    _[^1)^]"L. 126/2011, 210. gr.":/altext/stjt/2011.126.html_
 ■ *4. gr.* Breiðafjarðarnefnd er [ráðherra][^1)^] til ráðgjafar um allt það er lýtur að framkvæmd laga þessara. Í nefndinni eiga sæti sjö menn, sem ráðherra skipar til fjögurra ára í senn sem hér segir: [Sveitarfélög sem liggja að Breiðafirði tilnefna fjóra fulltrúa á þann hátt sem ráðherra ákveður í reglugerð],[^2)^] Náttúrufræðistofnun Íslands og náttúrustofur á Vesturlandi og Vestfjörðum einn sameiginlega og einn er tilnefndur af þjóðminjaráði. [Ráðherra][^1)^] skipar einn mann í nefndina án tilnefningar og skal hann vera formaður. Varamenn skulu skipaðir með sama hætti.
 □ Nefndin skal í samráði við sveitarfélögin láta gera verndaráætlun þar sem fram kemur hvernig ná skuli þeim markmiðum sem sett eru með vernd svæðisins. Áætlun þessi skal send ráðherra til staðfestingar.
 □ Í starfi sínu skal nefndin gæta samráðs við sveitarstjórnir, náttúruverndarnefndir, [Umhverfisstofnun],[^3)^] minjaverði og yfirvöld þjóðminjavörslu.
 □ Nefndin skal árlega gefa ráðherra skýrslu um störf sín.
    _[^1)^]"L. 126/2011, 210. gr.":/altext/stjt/2011.126.html [^2)^]"L. 138/2011, 134. gr.":/altext/stjt/2011.138.html#G134 [^3)^]"L. 164/2002, 31. gr.":/altext/stjt/2002.164.html_
 ■ *5. gr.* [Ráðherra][^1)^] setur, að fengnum tillögum Breiðafjarðarnefndar og umsögnum viðkomandi sveitarstjórna um þær, reglugerð þar sem kveðið skal á um verndaraðgerðir á grundvelli laganna, varnir gegn hvers konar mengun og aðgang ferðamanna að tilteknum stöðum á svæðinu sem viðkvæmir eru vegna náttúrufars.
 □ [Ráðherra er fer með málefni menningarminja][^1)^] setur, að fengnum tillögum Breiðafjarðarnefndar og að fenginni umsögn þjóðminjaráðs og húsafriðunarnefndar ríkisins eftir því sem við á, reglugerð um vernd menningarsögulegra minja á svæðinu, þar á meðal byggðarheildar gamalla húsa í Flatey og vernd sjóminja.
    _[^1)^]"L. 126/2011, 210. gr.":/altext/stjt/2011.126.html_
 ■ *6. gr.* Við gerð skipulagsáætlana á því svæði sem um getur í 2. gr. skulu sveitarfélög leita umsagnar Breiðafjarðarnefndar. Í skipulagsáætlunum ber að taka tillit til verndaráætlunar Breiðafjarðarnefndar.
 □ Þar sem ekki eru fyrir hendi samþykktar skipulagsáætlanir á því landsvæði sem um getur í 2. gr. er hvers konar mannvirkjagerð óheimil, svo og jarðrask, nema að fengnu [leyfi Umhverfisstofnunar].[^1)^]
 □ Framkvæmdir, sem nauðsynlegar og eðlilegar teljast til búskapar á lögbýlum, eru leyfilegar nema spjöllum valdi á menningarsögulegum minjum, náttúruminjum eða lífríki að [mati Umhverfisstofnunar][^1)^] eða þjóðminjaráðs þegar um fornleifar er að ræða.
 □ [Ákvarðanir sem Umhverfisstofnun tekur og varða veitingu, endurskoðun eða afturköllun leyfis samkvæmt þessari grein sæta kæru til úrskurðarnefndar umhverfis- og auðlindamála. Um aðild, kærufrest, málsmeðferð og annað er varðar kæruna fer samkvæmt lögum um úrskurðarnefnd umhverfis- og auðlindamála.][^2)^]
    _[^1)^]"L. 164/2002, 32. gr.":/altext/stjt/2002.164.html [^2)^]"L. 131/2011, 22. gr.":/altext/stjt/2011.131.html_
 ■ *7. gr.* Með rannsóknum á vegum Náttúrufræðistofnunar Íslands, náttúrustofu Vestfjarða og náttúrustofu á Vesturlandi, sbr. "lög nr. 60/1992":1992060.html, skal markvisst unnið að því að auka þekkingu á náttúru Breiðafjarðarsvæðisins til að tryggja sem best verndun þess. Breiðafjarðarnefnd skal í samráði við þessa aðila láta gera áætlun um æskilegar rannsóknir á svæðinu og endurskoða hana reglulega.
 □ Ráðherra getur með reglugerð heimilað framangreindum stofnunum að standa sameiginlega að starfrækslu náttúrurannsóknastöðvar á svæðinu á grundvelli "laga nr. 60/1992":1992060.html. Rannsóknastöðin getur leitað eftir fjárstuðningi innlendra og erlendra aðila við starfsemi sína og einstök verkefni.
 ■ *8. gr.* Kostnaður við framkvæmd laga þessara greiðist úr ríkissjóði eftir því sem fé er veitt til í fjárlögum.
 ■ *9. gr.* Brot gegn lögum þessum og reglugerðum sem settar eru samkvæmt þeim varða sektum [eða fangelsi allt að 2 árum].[^1)^] Sektir renna í ríkissjóð.
 □ Beita má dagsektum er renna í ríkissjóð, allt að 50 þúsund krónum, til að knýja menn til framkvæmda á ráðstöfunum sem þeim er skylt að hlutast til um samkvæmt lögum þessum og reglugerðum eða láta af atferli sem er ólögmætt.
 □ ...[^2)^]
    _[^1)^]"L. 82/1998, 222. gr.":/altext/stjt/1998.082.html [^2)^]"L. 88/2008, 233. gr.":/altext/stjt/2008.088.html#G233_
 ■ *10. gr.* Lög þessi öðlast þegar gildi.


