<hr />

h2. Forsetaúrskurður um sendiráð, fastanefndir hjá alþjóðastofnunum og sendiræðisskrifstofur

*1999 nr. 134 31. desember*

<hr />


    Samkvæmt tillögu utanríkisráðherra og með vísan til "4. gr. laga nr. 39/1971":1971039.html#g4 um utanríkisþjónustu Íslands eru hér með sett eftirfarandi ákvæði:
    1. a. Sendiráð skulu vera í Berlín, Brussel, Helsinki, Kaupmannahöfn, London, Moskvu, Ósló, París, Peking, Stokkhólmi og Washington. Sendiráðið í París skal jafnframt gegna hlutverki fastanefndar hjá nánar tilteknum alþjóðastofnunum.
    b. Fastanefndir skulu vera í Brussel, Genf, New York, Strassborg og Vín. Fastanefndirnar í New York og Vín skulu jafnframt gegna hlutverki sendiráðs gagnvart nánar tilteknum ríkjum.
    c. Aðalræðisskrifstofur skulu vera í New York og Winnipeg.
    2. Umdæmi sendiráða skulu vera sem hér segir:
    a. _Berlín._ Auk Þýskalands skal umdæmi sendiráðsins vera Austurríki, Króatía, Sviss og Ungverjaland.
    b. _Brussel._ Auk Belgíu skal umdæmi sendiráðsins vera Liechtenstein og Lúxemborg. Forstöðumaður sendiráðsins skal vera sendiherra Íslands hjá Evrópusambandinu (ESB/EU).
    c. _Helsinki._ Auk Finnlands skal umdæmi sendiráðsins vera Eistland, Lettland og Úkraína.
    d. _Kaupmannahöfn._ Auk Danmerkur skal umdæmi sendiráðsins vera Ísrael, Litháen, Malta, Rúmenía og Tyrkland.
    e. _London._ Auk Bretlands skal umdæmi sendiráðsins vera Grikkland, Holland, Indland, Írland, Maldíveyjar, Nepal og Nígería.
    f. _Moskva._ Auk Rússlands skal umdæmi sendiráðsins vera Armenía, Aserbaídsjan, Georgía, Moldóva, Túrkmenistan og Úsbekistan.
    g. _Ósló._ Auk Noregs skal umdæmi sendiráðsins vera Egyptaland, Makedónía (fyrrum Sambandslýðveldi Júgóslavíu), Pólland, Slóvakía og Tékkland.
    h. _París._ Auk Frakklands skal umdæmi sendiráðsins vera Andorra, Ítalía, Portúgal, San Marínó og Spánn. Sendiráðið skal gegna hlutverki fastanefndar gagnvart Efnahagssamvinnu- og þróunarstofnuninni (OECD), Menningarmálastofnun Sameinuðu þjóðanna (UNESCO) og Matvæla- og landbúnaðarstofnun Sameinuðu þjóðanna (FAO) í Róm á Ítalíu.
    i. _Peking._ Auk Kína skal umdæmi sendiráðsins vera Ástralía, Indónesía, Japan, Mongólía, Norður-Kórea (Alþýðulýðveldið Kórea), Nýja-Sjáland, Suður-Kórea (Lýðveldið Kórea), Taíland og Víetnam.
    j. _Stokkhólmur._ Auk Svíþjóðar skal umdæmi sendiráðsins vera Albanía, Bangladess, Búlgaría, Júgóslavía (Serbía-Svartfjallaland), Kýpur, Pakistan og Slóvenía.
    k. _Washington._ Auk Bandaríkjanna skal umdæmi sendiráðsins vera Argentína, Brasilía, Chile, Gvatemala, Kanada, Kostaríka, Kólumbía, Mexíkó, Níkaragva, Perú, Úrúgvæ og Venesúela.
    3. Fyrirsvar fastanefnda skal vera sem hér segir:
    a. _Brussel._ Auk Atlantshafsbandalagsins (NATO) og stofnana tengdra því skal fastanefndin fara með fyrirsvar gagnvart Vestur-Evrópusambandinu (VES/WEU) og Stofnuninni um bann við efnavopnum (OPCW) í Haag í Hollandi.
    b. _Genf._ Auk Fríverslunarsamtaka Evrópu (EFTA) skal fastanefndin fara með fyrirsvar gagnvart Skrifstofu Sameinuðu þjóðanna í Genf, Alþjóðaviðskiptastofnuninni (WTO), Alþjóðafjarskiptasambandinu (ITU), Alþjóðaheilbrigðismálastofnuninni (WHO), Alþjóðahugverkastofnuninni (WIPO), Alþjóðaveðurfræðistofnuninni (WMO) og Alþjóðavinnumálastofnuninni (ILO).
    c. _New York._ Auk þess að fara með fyrirsvar gagnvart Sameinuðu þjóðunum í New York skal fastanefndin gegna hlutverki sendiráðs. Umdæmi þess skal vera eftirtalin ríki Karíbahafs: Bahamaeyjar, Barbadoseyjar, Grenada og Kúba.
    d. _Strassborg._ Fastanefndin skal fara með fyrirsvar gagnvart Evrópuráðinu.
    e. _Vín._ Auk Öryggis- og samvinnustofnunar Evrópu (ÖSE/OSCE) skal fastanefndin fara með fyrirsvar gagnvart Alþjóðakjarnorkumálastofnuninni (IAEA) og Skrifstofu Sameinuðu þjóðanna í Vín. Jafnframt skal fastanefndin gegna hlutverki sendiráðs gagnvart Bosníu og Hersegóvínu.
    4. Umdæmi aðalræðisskrifstofa skal vera sem hér segir:
    a. _New York._ Auk New York fylkis skal umdæmi aðalræðisskrifstofunnar vera fylkin Connecticut, New Jersey og Rhode Island.
    b. _Winnipeg._ Umdæmi aðalræðisskrifstofunnar skal vera héraðið Manitoba, að undanskilinni borginni Gimli.
    5. Utanríkisráðuneytið fer með fyrirsvar gagnvart öðrum ríkum sem Ísland hefur stjórnmálasamband við, m.a. með skipun sendiherra með búsetu í Reykjavík eftir því sem ástæða er til:
    a. _Ameríka:_ Panama.
    b. _Evrópa:_ Páfagarður.
    c. _Afríka (sunnan Sahara):_ Angóla, Botsvana, Eþíópía, Gana, Grænhöfðaeyjar, Kenía, Lesótó, Malaví, Mósambík, Namibía, Níger, Seychelleseyjar, Sómalía, Suður-Afríka, Svasíland, Tansanía og Úganda.
    d. _Mið-Austurlönd (ásamt Norður-Afríku):_ Alsír, Barein, Írak, Íran, Jórdanía, Kúveit, Líbanon, Marokkó, Óman, Sádi-Arabía og Túnis.
    e. _Asía:_ Filippseyjar, Singapúr og Sír Lanka.
    f. _Eyjaálfa:_ Marshalleyjar.
    Úrskurður þessi öðlast þegar gildi. ...


