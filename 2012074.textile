<hr />

h2. [Lög um veiðigjald][^1)^]

*2012 nr. 74 26. júní*

<hr />

   _[^1)^]"L. 73/2015, 10. gr.":/altext/stjt/2015.073.html Lögin falla úr gildi 31. des. 2018 skv. "11. gr. s.l.":/altext/stjt/2015.073.html_

 *Tóku gildi 5. júlí 2012.* _Breytt með_ "l. 84/2013":/altext/stjt/2013.084.html (tóku gildi 12. júlí 2013), "l. 47/2014":/altext/stjt/2014.047.html (tóku gildi 29. maí 2014; komu til framkvæmda skv. fyrirmælum í 7. gr.) og "l. 73/2015":/altext/stjt/2015.073.html (tóku gildi 21. júlí 2015 nema 3. mgr. d-liðar 5. gr. sem tók gildi 1. jan. 2015; komu til framkvæmda skv. fyrirmælum í 11. gr.).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *sjávarútvegs- og landbúnaðarráðherra* eða *atvinnuvega- og nýsköpunarráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 *I. kafli* *Gildissvið, markmið og skilgreiningar.*
 ■ *1. gr.* _Gildissvið._
 □ [Lög þessi gilda um ákvörðun, álagningu og innheimtu veiðigjalds.][^1)^]
    _[^1)^]"L. 73/2015, 1. gr.":/altext/stjt/2015.073.html_
 ■ *2. gr.* _Markmið._
 □ Veiðigjöld eru lögð á í þeim tilgangi að mæta kostnaði ríkisins við rannsóknir, stjórn, eftirlit og umsjón með fiskveiðum og fiskvinnslu og til að tryggja þjóðinni í heild hlutdeild í þeim arði sem nýting sjávarauðlinda skapar.
 ■ *3. gr.* _Skilgreiningar._
 □ Í lögum þessum hafa hugtökin aflahlutdeild, aflamark [og fiskveiðiár][^1)^] þá merkingu sem í þau er lögð í lögum um stjórn fiskveiða. Eftirtalin hugtök hafa þessa merkingu í lögum þessum:
    1. _Uppsjávarafli:_ Afli af fisktegundunum síld, loðnu, kolmunna, makríl og öðrum hliðstæðum tegundum smáfiska.
    2. _Botnfiskafli:_ Annar sjávarafli.
    3. _Veiðar:_ Veiðar og meðhöndlun afla um borð í fiskiskipi.
    4. _Vinnsla:_ Meðferð sjávarafla í landi.
    5. ...[^1)^]
    _[^1)^]"L. 73/2015, 2. gr.":/altext/stjt/2015.073.html_
 ■ *4. gr.* _Veiðigjaldsnefnd._
 □ Ráðherra skipar þrjá menn og aðra þrjá til vara í nefnd til fimm ára í senn til að ákvarða [veiðigjald, sbr. II. kafla].[^1)^] Nefndin skal skipuð mönnum sem hafa þekkingu á sviði hagfræði, sjávarútvegsmála og reikningshalds.
 □ Ráðherra skal birta fjárhæð ...[^1)^] veiðigjalds fyrir komandi fiskveiðiár með reglugerð fyrir 15. júlí ár hvert.
 □ Ráðherra skal gera þjónustusamninga, um öflun og úrvinnslu upplýsinga um rekstur og afkomu veiða og vinnslu sem veiðigjaldsnefnd þarf til að sinna hlutverki sínu, við embætti ríkisskattstjóra, Fiskistofu og Hagstofu Íslands að teknu tilliti til verkefna þessara stofnana og þeirra lagaákvæða og starfsreglna sem um starfsemi þeirra gilda að öðru leyti. Fyrir þann hluta verkefnanna sem fellur utan lögbundinna verkefna Hagstofu Íslands og ríkisskattstjóra skal greitt úr ríkissjóði.
 □ Veiðigjaldsnefnd skal viðhafa viðvarandi könnun á því hvort haga megi öflun upplýsinga og úrvinnslu gagna þannig að sérgreina megi útreikning [veiðigjalds][^1)^] frekar en gert er ráð fyrir í lögum þessum, t.d. eftir fisktegundum, útgerðarformum eða tegund aflaheimilda, og gera tillögur til ráðherra um breytingar á lögum, reglum eða þjónustusamningum telji hún tilefni til. Að sama skapi skal nefndin kanna útfærslur gjaldstofns veiðigjalda og hlutfall ...[^1)^] veiðigjalds af gjaldstofni. Veiðigjaldsnefnd getur í þessum tilgangi efnt til samstarfs við sérfræðinga og fagaðila á sviði útgerðar og fiskvinnslu.
 □ [Veiðigjaldsnefnd skal kynna ákvörðun veiðigjalds fyrir samráðsnefnd um veiðigjöld, sbr. 5. gr.][^1)^]
    _[^1)^]"L. 73/2015, 3. gr.":/altext/stjt/2015.073.html_
 ■ *5. gr.* _Samráðsnefnd um veiðigjöld._
 □ [Alþingi kýs nefnd þingmanna úr öllum þingflokkum [til að kynna sér ákvarðanir veiðigjaldsnefndar um veiðigjald].[^1)^] Störf í nefndinni eru ólaunuð.][^2)^]
    _[^1)^]"L. 73/2015, 4. gr.":/altext/stjt/2015.073.html [^2)^]"L. 47/2014, 1. gr.":/altext/stjt/2014.047.html_

 *II. kafli* *[Ákvörðun veiðigjalds o.fl.][^1)^]*
    _[^1)^]"L. 73/2015, 5. gr.":/altext/stjt/2015.073.html_
 ■ *[6. gr.* _Gjaldskyldir aðilar._
 □ Eigendur íslenskra fiskiskipa sem stunda veiðar á nytjastofnum sjávar skulu greiða veiðigjald svo sem segir í lögum þessum.
 □ Til nytjastofna sjávar samkvæmt lögum þessum teljast sjávardýr, svo og sjávargróður, sem nytjuð eru og kunna að verða nytjuð, hvort sem er innan eða utan íslenskrar fiskveiðilögsögu.][^1)^]
    _[^1)^]"L. 73/2015, 5. gr.":/altext/stjt/2015.073.html_
 ■ *[7. gr.* _Reiknuð framlegð við veiðar og afkomuígildi._
 □ Veiðigjaldsnefnd skal ákvarða reiknaða framlegð við veiðar á hverjum nytjastofni eigi síðar en 1. júlí ár hvert, fyrir komandi fiskveiðiár, þannig að frá aflaverðmæti stofnsins skv. a-lið sé dreginn launakostnaður skv. b-lið og breytilegur úthaldskostnaður skv. c-lið. Byggja skal á eftirgreindum gögnum og upplýsingum sem skulu vera svo nærri í tíma sem mögulegt reynist:
    a. Um aflamagn og aflaverðmæti skal byggt á skráðu magni og verðmæti afla eftir ólíkum nytjastofnum, reiknuðum til óslægðs afla, úr hverri veiðiferð fiskiskips, samkvæmt gögnum sem Fiskistofa safnar með heimild í lögum um umgengni um nytjastofna sjávar. Þessi gögn skulu vera fyrir 12 mánaða tímabil.
    b. Launakostnað skal ákvarða sem hlutfall af aflaverðmæti skv. a-lið. Hlutfallið skal vera það sama og aflahlutir, annar launakostnaður og launatengd gjöld áhafna eru sem hlutfall af aflaverðmæti á heilu almanaksári samkvæmt upplýsingum sem aflað er með skattframtölum með heimild í 10. gr.
    c. Til breytilegs úthaldskostnaðar telst kostnaður fiskiskipa við veiðar á viðkomandi nytjastofni vegna eldsneytis eða annars orkugjafa, viðhalds, veiðarfæra, frystingar og umbúða um borð í skipum auk flutnings- og löndunarkostnaðar. Þennan kostnað skal reikna fyrir heilt almanaksár samkvæmt upplýsingum sem aflað er með skattframtölum skv. 10. gr. Þessi kostnaður tekur breytingum samkvæmt meðaltalsvísitölu neysluverðs frá því almanaksári sem er til viðmiðunar til meðaltals sama tíma og byggt er á í a-lið. Reikna skal meðalkostnað á hvern dag sem skip er við veiðiúthald, þ.e. á sjó. Þeim kostnaði skal jafnað niður á einstaka nytjastofna miðað við hlutfall aflaverðmætis hvers þeirra í hverri veiðiferð viðkomandi skips. Um fjölda veiðidaga fiskiskipa skal byggt á gögnum sem Fiskistofa safnar með heimild í lögum um umgengni um nytjastofna sjávar, vegna heils almanaksárs. Heimilt er að leiðrétta dagafjölda með samanburði við upplýsingar sem getur í a-lið fyrir sama tímabil.
 □ Um vanrækslu á skilum til Fiskistofu á upplýsingum sem um getur í a-lið 1. mgr. fer skv. 3. mgr. "12. gr. laga um umgengni um nytjastofna sjávar, nr. 57/1996":1996057.html#G12. Sé upplýsingum ekki skilað eða ef upplýsingar sem látnar eru í té reynast ófullnægjandi, óglöggar, eða frekari þörf er talin á upplýsingum um einstök atriði, er Fiskistofu heimilt að líta til meðalverða samkvæmt innsendum upplýsingum skv. a-lið 1. mgr. Þá er heimilt, ef ástæða er talin til, að áætla aflaverðmæti sjávarafla fyrir einstaka nytjastofna. Við slíka áætlun er Fiskistofu heimilt að líta til verðmyndunar afla á uppboðsmörkuðum sjávarafurða yfir það tímabil sem um er að ræða, enda telji Fiskistofa að nægilegt aflamagn hafi farið um markaði til að gefa mynd af aflaverðmæti nytjastofnsins. Í þessu skyni getur Fiskistofa einnig aflað upplýsinga um ætlað meðalaflaverðmæti viðkomandi nytjastofns frá a.m.k. tveimur óháðum aðilum. Veiðigjaldsnefnd getur beint því til Fiskistofu að grípa til þessara aðgerða.
 □ Um slægingar- og nýtingarstuðla fer samkvæmt því sem segir í lögum um stjórn fiskveiða og lögum um umgengni um nytjastofna sjávar, og reglugerðum sem settar eru með heimild í þessum lögum.
 □ Samtímis ákvörðun reiknaðrar framlegðar við veiðar á nytjastofni skal veiðigjaldsnefnd reikna afkomuígildi fyrir hvern nytjastofn. Afkomuígildi skal vera hlutfallið milli reiknaðrar framlegðar við veiðar á hverju kílógrammi óslægðs afla úr stofninum og reiknaðrar framlegðar við veiðar á hverju kílógrammi óslægðs þorsks. Við útreikninga skal byggja á sama aflamagni og byggt var á við ákvörðun reiknaðrar framlegðar skv. a-lið 1. mgr. Afkomuígildi nytjastofns skal þó aldrei ákveðið lægra en 0.][^1)^]
    _[^1)^]"L. 73/2015, 5. gr.":/altext/stjt/2015.073.html_
 ■ *[8. gr.* _Reiknigrunnur veiðigjalds._
 □ Reiknigrunnur veiðigjalds skal ákvarðaður á grundvelli upplýsinga í nýjustu útgáfu skýrslunnar Hagur veiða og vinnslu hverju sinni sem Hagstofa Íslands gefur út á grundvelli skattframtala rekstraraðila og ársreikninga fyrirtækja í sjávarútvegi. Reiknigrunnurinn skal vera sem hér segir:
    a. Fyrir botnfisk:
    i. allur hreinn hagnaður botnfiskveiða (EBT) að viðbættum
    ii. 5% af eftirfarandi: öllum hreinum hagnaði (EBT) í söltun og herslu, og ferskfiskvinnslu og 78% af hreinum hagnaði (EBT) í frystingu (landfrystingu).
    b. Fyrir uppsjávarfisk:
    i. allur hreinn hagnaður uppsjávarveiða (EBT) að viðbættum
    ii. 25% af eftirfarandi: 22% hreins hagnaðar (EBT) í frystingu og öllum hreinum hagnaði (EBT) af mjöl- og lýsisvinnslu.][^1)^]
    _[^1)^]"L. 73/2015, 5. gr.":/altext/stjt/2015.073.html_
 ■ *[9. gr.* _Ákvörðun veiðigjalds._
 □ Veiðigjaldsnefnd skal, eigi síðar en 1. júlí ár hvert, ákvarða veiðigjald á hvern nytjastofn sem krónur á kílógramm óslægðs afla til að gilda fyrir komandi fiskveiðiár með þeim hætti sem hér segir:
    a. Fyrir botnfiskstofna: 33% af reiknigrunni botnfisks skv. a-lið 8. gr. skal jafnað niður á alla botnfiskstofna samkvæmt afkomuígildum þeirra á grundvelli aflamagns sem lagt er til grundvallar við ákvörðun afkomuígildanna skv. a-lið 1. mgr. 7. gr.
    b. Fyrir uppsjávarstofna: 33% af reiknigrunni uppsjávarfisks skv. b-lið 8. gr. skal jafnað niður á alla uppsjávarstofna samkvæmt afkomuígildum þeirra á grundvelli aflamagns sem lagt er til grundvallar við ákvörðun afkomuígildanna skv. a-lið 1. mgr. 7. gr.
 □ Þrátt fyrir ákvæði 1. mgr. skal veiðigjald hvers nytjastofns aldrei ákvarðað lægra en sem nemur jafngildi 5,50 kr./kg landaðs óslægðs afla í þorski, reiknað með afkomuígildum. Veiðigjald hvers nytjastofns skal að auki aldrei ákvarðað lægra en 1 kr./kg landaðs óslægðs afla.
 □ Þrátt fyrir ákvæði 1. og 2. mgr. skal fella niður álagningu veiðigjalds á eftirgreinda nytjastofna:
    a. þorsk og meðafla hans í rússneskri og norskri lögsögu,
    b. úthafskarfa sem veiddur er á ICES-svæði I og II (í Síldarsmugunni).
 □ Ákvarða skal veiðigjald fyrir hval sem hér segir: Langreyður 50.000 kr. og hrefna 8.000 kr.
 □ Hver gjaldskyldur aðili á rétt á því að veittur sé 20% afsláttur af fyrstu 4,5 millj. kr. álagðs veiðigjalds og 15% afsláttur af næstu 4,5 millj. kr. álagningarinnar. Þeir aðilar sem njóta réttar til lækkunar veiðigjalds skv. 6. mgr. eiga ekki rétt á þessum afslætti fyrr en sá réttur er uppurinn og reiknast afsláttur af því veiðigjaldi sem lagt er á eftir þann tíma.
 □ Um rétt til lækkunar veiðigjalds vegna kvótakaupa frá og með fiskveiðiárinu 2015/2016 fer samkvæmt ákvæði til bráðabirgða II með þeim breytingum sem hér segir: Hámarkslækkun hvers greiðsluskylds aðila skal nema 50% af rétti hans til lækkunar eins og hann er ákveðinn fyrir sérstakt veiðigjald samkvæmt ákvæðinu. Þá getur rétturinn að hámarki numið helmingi álagðra veiðigjalda hvers almanaksmánaðar. Fiskistofa ákvarðar hámarksrétt hvers greiðsluskylds aðila til lækkunar veiðigjaldsins fyrir upphaf fiskveiðiárs.
 □ Fjárhæðir skv. 2., 4. og 5. mgr. taka breytingum samkvæmt vísitölu neysluverðs frá septembermánuði 2015 fram að ákvörðunardegi skv. 1. mgr.][^1)^]
    _[^1)^]"L. 73/2015, 5. gr.":/altext/stjt/2015.073.html_
 ■ *[10. gr.* _Upplýsingaöflun með skattframtölum._
 □ Til þarfa útreikninga sem um getur í 7. gr. skulu eigendur, útgerðaraðilar og rekstraraðilar íslenskra fiskiskipa sem stunda veiðar á nytjastofnum sjávar skila sérgreindum upplýsingum um þá afkomuþætti sem greinir í a - c-lið 1. mgr. 7. gr., sundurgreint á einstök fiskiskip, með skattframtölum samkvæmt reglum sem ráðherra setur í samráði við embætti ríkisskattstjóra. Ráðherra og embætti ríkisskattstjóra skulu gera með sér þjónustusamning um söfnun og miðlun þessara upplýsinga.
 □ Ákvæði "90":2003090.html#G90. og "92":2003090.html#G92. - "94. gr. laga nr. 90/2003":2003090.html#G94, um tekjuskatt, gilda um öflun og skil þeirra upplýsinga sem greinir í 1. mgr. eftir því sem við á. Sé upplýsingum ekki skilað eða ef upplýsingar sem látnar eru í té reynast ófullnægjandi eða óglöggar, eða frekari þörf er talin á upplýsingum um einstök atriði skal ríkisskattstjóri skora á viðkomandi að bætt sé úr. Verði áskorun um úrbætur ekki sinnt skal Fiskistofa áætla tekjur og kostnað skv. 1. mgr. og skal áætlun miðast við að kostnaðurinn sé ekki hærri en ætla má að hann sé í raun. Við þessa áætlun er heimilt að taka mið af gögnum og upplýsingum sem aflað er frá opinberum stofnunum og einkaaðilum.
 □ Þrátt fyrir ákvæði "117. gr. laga nr. 90/2003":2003090.html#G117, um tekjuskatt, skal ríkisskattstjóra heimilt að láta Fiskistofu í té þær upplýsingar sem greinir í 2. mgr.
 □ Veiðigjaldsnefnd er heimilt að beina því til Fiskistofu að ráðast í áætlun skv. 2. mgr.][^1)^]
    _[^1)^]"L. 73/2015, 5. gr.":/altext/stjt/2015.073.html_
 ■ *11. - 12. gr.* ...[^1)^]
    _[^1)^]"L. 73/2015, 5. gr.":/altext/stjt/2015.073.html_

 *III. kafli* *Álagning og innheimta.*
 ■ *13. gr.* _Álagning veiðigjalda._
 □ [Fiskistofa leggur á veiðigjöld. Gjaldskyldir aðilar skulu greiða veiðigjöld fyrir landaðan afla fyrir hvert greiðslutímabil samkvæmt upplýsingum um skráningu afla í aflaskráningarkerfi Fiskistofu. Við álagningu skal leiðrétta fyrir slægingu eða annarri aflanýtingu fyrir löndun ef við á, sbr. 3. mgr. 7. gr.
 □ Greiðslutímabil veiðigjalda er almanaksmánuður. Gjalddagi veiðigjalda er 1. hvers mánaðar vegna veiða þar síðasta mánaðar.][^1)^]
    _[^1)^]"L. 73/2015, 6. gr.":/altext/stjt/2015.073.html Þrátt fyrir ákvæði greinarinnar skal fyrsta greiðslutímabil veiðigjalds vegna fiskveiðiársins 2015/2016 vera frá 1. sept. 2015 til 31. des. 2015 og fyrsti gjalddagi 1. febr. 2016, sbr. "11. gr. s.l.":/altext/stjt/2015.073.html_
 ■ *14. gr.* _Innheimta veiðigjalda._
 □ [Skráður eigandi skips við álagningu veiðigjalds er ábyrgur fyrir greiðslu þess. Ef fleiri en einn eigandi er að skipi bera allir eigendur þess óskipta ábyrgð á greiðslu veiðigjalds og er heimilt að ganga að hverjum þeirra sem er.
 □ Innheimtumenn ríkissjóðs innheimta veiðigjald og fer tollstjóri með samræmingar- og eftirlitshlutverk við innheimtu þess, sbr. 1. mgr. "111. gr. laga nr. 90/2003":2003090.html#G111, um tekjuskatt.
 □ Sé veiðigjald ekki greitt innan 14 daga frá gjalddaga skal greiða ríkissjóði dráttarvexti af því sem gjaldfallið er. Þá skal Fiskistofa jafnframt fella almennt veiðileyfi hlutaðeigandi skips niður.
 □ Kröfum um greiðslu veiðigjalds fylgir lögveð ríkissjóðs í hlutaðeigandi skipi í fjögur ár frá gjalddaga. Lögveðið nær einnig til dráttarvaxta og innheimtukostnaðar.
 □ Fiskistofa birtir árlega upplýsingar um álagningu veiðigjalds. Upplýsingar um álagningu og innheimtu veiðigjalds á hvern og einn greiðanda eru opinberar upplýsingar sem öllum er heimill aðgangur að.
 □ Veiðigjald rennur í ríkissjóð.][^1)^]
    _[^1)^]"L. 73/2015, 7. gr.":/altext/stjt/2015.073.html_

 *IV. kafli* *Gildistaka o.fl.*
 ■ *15. gr.* _Rekstrarkostnaður._
 □ [Veiðigjald][^1)^] telst rekstrarkostnaður skv. 1. tölul. "31. gr. laga nr. 90/2003":2003090.html#G31, um tekjuskatt.
    _[^1)^]"L. 73/2015, 8. gr.":/altext/stjt/2015.073.html_
 ■ *16. gr.* _Reglugerð._
 □ Ráðherra setur með reglugerð nánari ákvæði um framkvæmd laga þessara, m.a. um starfsreglur veiðigjaldsnefndar og forsendur útreiknings á sérstöku veiðigjaldi.
 ■ *17. gr.* _Gildistaka._
 □ Lög þessi öðlast þegar gildi.

 *Ákvæði til bráðabirgða.*
 ■ *I.* Þrátt fyrir ákvæði 1. mgr. 9. gr. skal sérstakt veiðigjald vera með eftirfarandi hætti:
    a. 23,20 kr. á hvert þorskígildiskíló í botnfiskveiðum og 27,50 kr. á þorskígildiskíló í uppsjávarveiðum á fiskveiðiárinu 2012/2013.
    b. ...[^1)^]
    c. ...[^1)^]
    d. ...[^1)^]
 □ [Þrátt fyrir ákvæði 1. málsl. 8. gr. og 1. mgr. 9. gr. skulu veiðigjöld á fiskveiðiárinu 2013/2014 vera sem hér segir: 7,38 kr. á hvert sérstakt þorskígildiskíló í botnfiskveiðum og 38,25 kr. á hvert sérstakt þorskígildiskíló í uppsjávarveiðum. Almennt veiðigjald skal vera 9,5 kr. á hvert sérstakt þorskígildiskíló.
 □ Sérstakt þorskígildi hverrar fisktegundar, sbr. 2. mgr., skal ákveðið af ráðherra með reglugerð, eigi síðar en 15. júlí 2013, með þeim hætti sem hér segir: Taka skal mið af tólf mánaða tímabili frá 1. maí 2012 til 30. apríl 2013. Sé tekin ákvörðun um stjórn veiða á tegund sem ekki hefur áður sætt slíkri ákvörðun skal þegar reikna þorskígildi fyrir tegundina miðað við sama tímabil. Sérstök þorskígildi skulu reiknuð sem hlutfall verðmætis einstakra tegunda sem sæta ákvörðun um stjórn veiða af verðmæti slægðs þorsks. Til grundvallar verðmætaútreikningi skal leggja heildaraflamagn og heildarverðmæti þessara tegunda, að frádregnu því magni og verðmæti sem unnið er um borð í fiskiskipi, samkvæmt upplýsingum Fiskistofu. Þegar fisktegund er að nær öllu leyti unnin um borð í fiskiskipi er heimilt að líta til sambærilegra tegunda til hliðsjónar við mat á sérstöku þorskígildi hennar. Þegar botnfiskur er seldur ferskur erlendis skal draga frá verði hans 85 kr. á hvert kíló af slægðum fiski vegna kostnaðar við útflutning. Varðandi botnfisk, að undanskildum karfa, skal miða við slægðan fisk. Miða skal við slitinn humar. Að öðru leyti fer um sérstök þorskígildi og sérstök þorskígildiskíló sem væru þorskígildi og þorskígildiskíló samkvæmt lögum þessum.
 □ Ráðherra skal vinna tillögur að endurskoðun þessara laga sem lagðar verði fram á Alþingi löggjafarþingið 2013 - 2014.][^1)^]
    _[^1)^]"L. 84/2013, 2. gr.":/altext/stjt/2013.084.html_
 ■ *II.* Á fiskveiðiárunum 2012/2013 til [2016/2017][^1)^] skal félag eða einstaklingur með atvinnurekstur sem greiða skal sérstakt veiðigjald skv. 13. gr. eiga rétt á lækkun þess vegna vaxtakostnaðar við kaup á aflahlutdeildum [sem einungis eru íslenskar][^1)^] til ársloka 2011 samkvæmt þessu ákvæði enda séu eftirfarandi skilyrði uppfyllt:
    a. Keypt aflahlutdeild sé enn í höndum viðkomandi og hann hafi greitt veiðigjöld af aflamarki samkvæmt henni fyrir viðkomandi fiskveiðiár.
    b. Vaxtaberandi skuldir viðkomandi í árslok 2011 samkvæmt skattframtali hans fyrir það ár án bókfærðra tekjuskattsskuldbindinga og að frádregnum peningalegum eignum séu hærri en svarar 4% af bókfærðu verðmæti ófyrnanlegra eigna samkvæmt framtali fyrir sama ár.
 □ Séu skilyrði 1. mgr. uppfyllt skal lækka sérstakt veiðigjald á hverju fiskveiðiári frá 2012/2013 til [2016/2017][^1)^] um sem nemur vaxtagjöldum samkvæmt skattframtali fyrir árið 2011 í sama hlutfall og skuldir skv. b-lið 1. mgr. eru sem hlutfall af vaxtaberandi skuldum í heild eftir að frá þannig reiknuðum vaxtagjöldum hafa verið dregin 4% af reiknuðu stofnverði rekstrarfjármuna, sbr. b-lið 1. mgr. Lækkunin skal þó aldrei vera meiri en sem svarar 4% af bókfærðu verðmæti ófyrnanlegra eigna samkvæmt skattframtali fyrir sama ár.
 □ Fjárhæð til lækkunar veiðigjaldsins skal taka breytingu samkvæmt vísitölu neysluverðs frá desember 2011 til desembermánaðar næst fyrir upphaf viðkomandi fiskveiðiárs.
 □ Taka skal tillit til vaxtakostnaðar vegna kaupa á aflahlutdeildum á árinu 2012 sem gerð hafa verið fyrir gildistöku laganna með sama hætti og gildir um fyrri ár.
 □ Taka skal tillit til skulda vegna kvótakaupa sem eru ekki hjá handhafa aflahlutdeildanna sem greiðir veiðigjöldin.
 □ [Ef aðili sem sótt hefur um lækkun sérstaks veiðigjalds fær eða hefur fengið skuldir felldar niður, þ.m.t. vegna skilmálabreytinga, að einhverju leyti á tímabilinu 1. janúar 2012 til 31. desember 2016 skal endurreikna lækkun skv. 1. og 2. mgr. þannig að niðurfelldar skuldir á umræddu tímabili, reiknaðar til verðlags í desember 2011 miðað við vísitölu neysluverðs, verði dregnar frá vaxtaberandi skuldum í árslok 2011 og vaxtagjöld samkvæmt skattframtali fyrir árið 2011 lækkuð í sama hlutfalli. Þessi málsgrein gildir um lækkun sérstakra veiðigjalda fyrir fiskveiðiárin 2014/2015 til 2016/2017. Þrátt fyrir ákvæði 117. gr. laga um tekjuskatt skal ríkisskattstjóri veita Fiskistofu upplýsingar um niðurfellingu skulda samkvæmt framtölum umsækjenda um lækkun fyrir árin 2012 - 2016.
 □ Niðurfelling skulda sem stofnað var til eftir 5. júlí 2012 hefur engin áhrif á rétt til lækkunar sérstaks veiðigjalds, enda skili umsækjandi um lækkun sérstaks veiðigjalds greinargerð til Fiskistofu um viðkomandi skuldaniðurfellingu ásamt öllum gögnum sem Fiskistofa telur nauðsynleg til þess að sannreyna stofntíma skuldarinnar. Ef um er að ræða endurfjármögnun á skuld sem var til staðar 5. júlí 2012 leiðir niðurfelling á henni til endurútreiknings skv. 6. mgr.][^1)^]
 □ Ráðherra setur reglugerð[^2)^] um nánari framkvæmd þessa ákvæðis.
    _[^1)^]"L. 47/2014, 5. gr.":/altext/stjt/2014.047.html [^2)^]"Rg. 838/2012":http://www.reglugerd.is/interpro/dkm/WebGuard.nsf/key2/838-2012, sbr. "859/2012":http://www.reglugerd.is/interpro/dkm/WebGuard.nsf/key2/859-2012 og "897/2014":http://www.reglugerd.is/interpro/dkm/WebGuard.nsf/key2/897-2014._
 ■ *[III.* Þrátt fyrir ákvæði 1. málsl. 8. gr. og 1. mgr. 9. gr. skulu veiðigjöld á fiskveiðiárinu 2014/2015 vera sem hér segir, í krónum á hvert kíló aflamarks (slægðan afla og slitinn humar):

<table>
<col width="25%" />
<col width="25%" />
<col width="25%" />
<col width="25%" />
<tbody>
<tr class="odd">
<td align="left"></td>
<td align="left">*Almennt gjald*</td>
<td align="left">*Sérstakt gjald*</td>
<td align="left">*Alls*</td>
</tr>
<tr class="even">
<td align="left">Blálanga</td>
<td align="left">4,58</td>
<td align="left">2,21</td>
<td align="left">6,79</td>
</tr>
<tr class="odd">
<td align="left">Búrfiskur</td>
<td align="left">26,98</td>
<td align="left">12,99</td>
<td align="left">39,97</td>
</tr>
<tr class="even">
<td align="left">Djúpkarfi</td>
<td align="left">7,17</td>
<td align="left">3,45</td>
<td align="left">10,62</td>
</tr>
<tr class="odd">
<td align="left">Grálúða</td>
<td align="left">12,75</td>
<td align="left">6,14</td>
<td align="left">18,89</td>
</tr>
<tr class="even">
<td align="left">Grásleppa</td>
<td align="left">4,21</td>
<td align="left">2,03</td>
<td align="left">6,24</td>
</tr>
<tr class="odd">
<td align="left">Gullkarfi</td>
<td align="left">6,93</td>
<td align="left">3,34</td>
<td align="left">10,27</td>
</tr>
<tr class="even">
<td align="left">Gulllax</td>
<td align="left">2,43</td>
<td align="left">1,17</td>
<td align="left">3,60</td>
</tr>
<tr class="odd">
<td align="left">Hlýri</td>
<td align="left">10,00</td>
<td align="left">4,81</td>
<td align="left">14,81</td>
</tr>
<tr class="even">
<td align="left">Humar</td>
<td align="left">23,69</td>
<td align="left">11,40</td>
<td align="left">35,09</td>
</tr>
<tr class="odd">
<td align="left">Keila</td>
<td align="left">3,74</td>
<td align="left">1,80</td>
<td align="left">5,54</td>
</tr>
<tr class="even">
<td align="left">Kolmunni</td>
<td align="left">1,00</td>
<td align="left">1,33</td>
<td align="left">2,33</td>
</tr>
<tr class="odd">
<td align="left">Langa</td>
<td align="left">5,93</td>
<td align="left">2,85</td>
<td align="left">8,78</td>
</tr>
<tr class="even">
<td align="left">Langlúra</td>
<td align="left">2,64</td>
<td align="left">1,27</td>
<td align="left">3,91</td>
</tr>
<tr class="odd">
<td align="left">Litli karfi</td>
<td align="left">2,48</td>
<td align="left">1,19</td>
<td align="left">3,67</td>
</tr>
<tr class="even">
<td align="left">Loðna</td>
<td align="left">1,50</td>
<td align="left">2,52</td>
<td align="left">4,02</td>
</tr>
<tr class="odd">
<td align="left">Lýsa</td>
<td align="left">3,33</td>
<td align="left">1,60</td>
<td align="left">4,93</td>
</tr>
<tr class="even">
<td align="left">Makríll</td>
<td align="left">2,32</td>
<td align="left">3,92</td>
<td align="left">6,24</td>
</tr>
<tr class="odd">
<td align="left">Rækja</td>
<td align="left">1,00</td>
<td align="left">0,00</td>
<td align="left">1,00</td>
</tr>
<tr class="even">
<td align="left">Sandkoli</td>
<td align="left">1,38</td>
<td align="left">0,66</td>
<td align="left">2,04</td>
</tr>
<tr class="odd">
<td align="left">Síld</td>
<td align="left">3,00</td>
<td align="left">5,06</td>
<td align="left">8,06</td>
</tr>
<tr class="even">
<td align="left">Skarkoli</td>
<td align="left">6,91</td>
<td align="left">3,33</td>
<td align="left">10,24</td>
</tr>
<tr class="odd">
<td align="left">Skrápflúra</td>
<td align="left">1,29</td>
<td align="left">0,62</td>
<td align="left">1,91</td>
</tr>
<tr class="even">
<td align="left">Skötuselur</td>
<td align="left">15,62</td>
<td align="left">7,52</td>
<td align="left">23,14</td>
</tr>
<tr class="odd">
<td align="left">Steinbítur</td>
<td align="left">9,57</td>
<td align="left">4,61</td>
<td align="left">14,18</td>
</tr>
<tr class="even">
<td align="left">Ufsi</td>
<td align="left">5,84</td>
<td align="left">2,81</td>
<td align="left">8,65</td>
</tr>
<tr class="odd">
<td align="left">Úthafskarfi</td>
<td align="left">8,98</td>
<td align="left">4,32</td>
<td align="left">13,30</td>
</tr>
<tr class="even">
<td align="left">Ýsa</td>
<td align="left">12,28</td>
<td align="left">5,91</td>
<td align="left">18,19</td>
</tr>
<tr class="odd">
<td align="left">Þorskur</td>
<td align="left">8,98</td>
<td align="left">4,32</td>
<td align="left">13,30</td>
</tr>
<tr class="even">
<td align="left">Þykkvalúra/Sólkoli</td>
<td align="left">16,86</td>
<td align="left">8,11</td>
<td align="left">24,97</td>
</tr>
<tr class="odd">
<td align="left">Öfugkjafta</td>
<td align="left">1,09</td>
<td align="left">0,15</td>
<td align="left">1,24</td>
</tr>
</tbody>
</table>

□ Af öðrum nytjastofnum en í töflunni greinir skal greiða 1 kr. í almennt veiðigjald.
 □ Ráðherra skal vinna tillögur að endurskoðun þessara laga sem lagðar verði fram á Alþingi á löggjafarþinginu 2014 - 2015.][^1)^]
    _[^1)^]"L. 47/2014, 6. gr.":/altext/stjt/2014.047.html_
 ■ *[IV.* Þrátt fyrir ákvæði 13. gr., sbr. 1. málsl. 8. gr. og 1. mgr. 9. gr., skal fella niður álagningu almenns og sérstaks veiðigjalds á eftirfarandi tegundir:
    1. Þorsk og meðafla hans í rússneskri og norskri lögsögu vegna almanaksársins 2014.
    2. Úthafskarfa sem veiddur er á ICES-svæði I og II (í Síldarsmugunni) vegna almanaksársins 2014.
    3. Dohrnbankarækju, úthafsrækju og rækju á miðunum við Snæfellsnes vegna fiskveiðiársins 2013/2014.
    4. Lindýr og skrápdýr vegna fiskveiðiársins 2013/2014.
 □ Þrátt fyrir ákvæði 13. gr., sbr. 1. málsl. 8. gr. og 1. mgr. 9. gr., skal lækka álagt almennt og sérstakt veiðigjald vegna veiðiheimilda í kolmunna vegna almanaksársins 2014 um 50%.
 □ Endurgreiða skal öll innheimt veiðigjöld skv. 1. mgr. og helming innheimts veiðigjalds skv. 2. mgr. innan tveggja mánaða frá gildistöku laga þessara.][^1)^]
    _[^1)^]"L. 47/2014, 6. gr.":/altext/stjt/2014.047.html_
 ■ *[V.* Við ákvörðun reiknaðrar framlegðar við veiðar á hverjum nytjastofni á fiskveiðiárunum 2015/2016 og 2016/2017 skal um launakostnað og breytilegan úthaldskostnað skv. b- og c-lið 1. mgr. 7. gr. byggja á upplýsingum um meðaltalskostnað skipaflokka, fengnum úr skattframtölum rekstraraðila í sjávarútvegi og endurskoðuðum ársreikningum sem aflað er frá aðilum í fiskveiðum og birtar eru í nýjustu útgáfu af skýrslu Hagstofu Íslands, Hagur veiða og vinnslu.
 □ Við mat á rétti hvers aðila til lækkunar veiðigjalds á fiskveiðiárinu 2015/2016 skv. 5. mgr. 9. gr. skal byggt á upplýsingum Fiskistofu um greiðslu almenns og sérstaks veiðigjalds fiskveiðiárið 2014/2015.][^1)^]
    _[^1)^]"L. 73/2015, 9. gr.":/altext/stjt/2015.073.html_


