<hr />

h2. Lög um stofnun opinbers hlutafélags um byggingu nýs Landspítala við Hringbraut í Reykjavík[^1)^]

*2010 nr. 64 22. júní*

<hr />

   _[^1)^]Lögunum var breytt með "l. 53/2013":/altext/stjt/2013.053.html. Breytingarnar taka gildi 1. september 2013 skv. "6. gr. s.l.":/altext/stjt/2013.053.html_

 *Tóku gildi 24. júní 2010.* _Breytt með_ "l. 126/2011":/altext/stjt/2011.126.html (tóku gildi 30. sept. 2011) og "l. 53/2013":/altext/stjt/2013.053.html (taka gildi 1. sept. 2013 nema 4. gr. sem tók gildi 12. apríl 2013).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *fjármála- og efnahagsráðherra* eða *fjármála- og efnahagsráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013066.html

<hr />


 ■ *1. gr.* [Ráðherra][^1)^] er heimilt að stofna opinbert hlutafélag sem hefur það að markmiði að standa að nauðsynlegum undirbúningi og láta bjóða út byggingu nýs Landspítala, háskólasjúkrahúss við Hringbraut í Reykjavík, og að semja um að ríkið taki bygginguna á langtímaleigu að loknu útboði. Fyrir undirritun samninga að loknu útboði skal leita samþykkis Alþingis með almennum lögum.
 □ [Ráðherra][^1)^] er heimilt í þessu skyni að leggja félaginu til hluta þeirra lóðarréttinda sem spítalinn hefur yfir að ráða við Hringbraut undir bygginguna.
 □ Ákvæði laga um hlutafélög gilda um félagið ef ekki er kveðið á um annað í lögum þessum.
    _[^1)^]"L. 126/2011, 529. gr.":/altext/stjt/2011.126.html_
 ■ *2. gr.* Tilgangur félagsins er að standa að undirbúningi og útboði á byggingu nýs Landspítala, háskólasjúkrahúss við Hringbraut í Reykjavík, með það að markmiði að ríkið taki bygginguna á langtímaleigu þegar byggingaverktaki hefur lokið umsömdu verki.
 □ Félaginu skal vera heimilt að gera hvers konar samninga við aðra aðila til að ná tilgangi sínum á sem hagkvæmastan hátt. Tilgangi félagsins skal nánar lýst í samþykktum þess.
 □ Stjórn félagsins skal eins og unnt er vinna að verkefnum skv. 1. mgr. í samráði og samvinnu við helstu hagsmunaaðila verkefnisins.
 ■ *3. gr.* Stjórn félagsins skal skipuð þremur mönnum og jafnmörgum til vara. Þeir skulu kosnir á aðalfundi ár hvert.
 □ Framkvæmdastjóri skal hafa haldgóða menntun eða reynslu af sambærilegum verkefnum.
 □ Stjórnarmenn og framkvæmdastjóri skulu vera lögráða. Þeir mega ekki á síðustu fimm árum hafa verið úrskurðaðir gjaldþrota eða hlotið dóm í tengslum við atvinnurekstur samkvæmt almennum hegningarlögum, samkeppnislögum, lögum um fjármálafyrirtæki, hlutafélög, einkahlutafélög, bókhald, ársreikninga eða gjaldþrotaskipti o.fl.
 □ Stjórnarmenn og framkvæmdastjóri skulu hvorki taka þátt í meðferð mála þar sem þeir eiga verulegra hagsmuna að gæta né mála er varða aðila sem eru þeim tengdir persónulega eða fjárhagslega.
 ■ *4. gr.* Hlutafé félagsins við stofnun þess skal vera 20 milljónir króna og greiðast úr ríkissjóði.
 ■ *5. gr.* Félagið skal hefja rekstur 1. júlí 2010. "Upplýsingalög, nr. 50/1996":1996050.html, gilda um starfsemi félagsins.
 ■ *6. gr.* Lög þessi öðlast þegar gildi.
 ■ *[Ákvæði til bráðabirgða.* Ráðherra er heimilt að heimila Nýjum Landspítala ohf. að fara í forval vegna undirbúnings útboðs fullnaðarhönnunar.][^1)^]
    _[^1)^]"L. 53/2013, 4. gr.":/altext/stjt/2013.053.html_


