<hr />

h2. Lög um efnahagsaðgerðir vegna kjarasamninga

*1993, nr. 112, 11. nóvember*

<hr />

...

h3. II. kafli.

h3. Um tímabundna endurgreiðslu tryggingagjalds.

*2. gr.*

        Heimilt er að endurgreiða tryggingagjald sem lagt er á aðila sem stunda útflutning á tímabilinu frá júní til desember 1993 samkvæmt "lögum nr. 113/1990":1990113.html, um tryggingagjald, með síðari breytingum.
         Til aðila skv. 1. mgr. teljast:

<dl>
<dt></dt>
<dd>1. Aðilar í fiskveiðum, fiskeldi og fiskvinnslu.</dd>
<dt></dt>
<dd>2. Aðilar í atvinnugreinum skv. 2. og 3. flokki í atvinnuvegaflokkun Hagstofu Íslands.</dd>
</dl>






*3. gr.*

        Aðilar skv. 1. tölul. 2. mgr. 2. gr. geta fengið endurgreitt tryggingagjald af öllum tryggingagjaldsstofni á framangreindu tímabili, sbr. "III. kafla laga nr. 113/1990":1990113.html, um tryggingagjald, með síðari breytingum.
         Endurgreiðsla til aðila skv. 2. tölul. 2. mgr. 2. gr. skal miðuð við þann hluta tryggingagjaldsstofns, sbr. "III. kafla laga nr. 113/1990":1990113.html, um tryggingagjald, með síðari breytingum, sem tengist þeim hluta framleiðslu á framangreindu tímabili sem fluttur er úr landi eða er ætlaður til útflutnings. Koma skal fram í bókhaldi þessara aðila sundurliðun á því hvernig tryggingagjaldsstofn skiptist milli þess hluta framleiðslu sem ætlaður er til útflutnings annars vegar og til sölu innan lands hins vegar.
         Ef aðili, sem fellur undir 1. eða 2. tölul. 2. mgr. 2. gr., hefur annan rekstur með höndum en þar greinir skal hann haga bókhaldi sínu í samræmi við ákvæði 4. mgr. "2. gr. laga nr. 113/1990":1990113.html#g2, um tryggingagjald, með síðari breytingum.


*4. gr.*

        Skýri aðili, sem endurgreiðslu beiðist, vísvitandi rangt eða villandi frá einhverju því er máli skiptir um endurgreiðslubeiðni skal hann greiða sekt er nemi tífaldri þeirri fjárhæð sem beðist er endurgreiðslu á eða allt að þeirri fjárhæð ef háttsemi má rekja til stórkostlegs gáleysis, enda liggi ekki við brotinu þyngri refsing eftir öðrum lögum. Sektir eftir lögum þessum má jafnt gera lögaðila sem einstaklingi. Mál vegna brota á lögum þessum sæta meðferð opinberra mála.




*5. gr.*

        Fjármálaráðherra setur með reglugerð nánari ákvæði um endurgreiðslu tryggingagjalds samkvæmt lögum þessum. Skal þar m.a. kveðið nánar á um fyrirkomulag endurgreiðslu, kærur og fresti.




...

