<hr />

h2. Lög um staðfesta samvist

*1996 nr. 87 12. júní*

<hr />


 *Tóku gildi 27. júní 1996.* _Breytt með_ "l. 52/2000":/altext/stjt/2000.052.html (tóku gildi 26. maí 2000) og "l. 65/2006":/altext/stjt/2006.065.html (tóku gildi 27. júní 2006).

 ■ *1. gr.* Tveir einstaklingar af sama kyni geta stofnað til staðfestrar samvistar.
■ *2. gr.* Ákvæði II. kafla hjúskaparlaga gilda um skilyrði til þess að samvist verði staðfest samkvæmt lögum þessum, sbr. þó 2. mgr.
 □ [Staðfesting samvistar getur aðeins farið fram ef:
    a. báðir einstaklingarnir eða annar þeirra er íslenskur ríkisborgari ...,[^1)^] eða
    b. báðir einstaklingarnir hafa haft fasta búsetu hér á landi síðustu tvö árin fyrir staðfestingu samvistar þeirra.][^2)^]
 □ [Ríkisborgararéttur í Danmörku, Noregi og Svíþjóð er lagður að jöfnu við íslenskan ríkisborgararétt skv. a-lið 2. mgr. Dómsmálaráðherra getur ákveðið í reglugerð[^3)^] að ríkisborgararéttur í öðru landi þar sem í gildi eru lög um staðfesta samvist, sem eru hliðstæð lögum þessum, verði einnig lagður að jöfnu við íslenskan ríkisborgararétt.][^2)^]
    _[^1)^]_"L. 65/2006, 14. gr.":/altext/stjt/2006.065.html [^2)^]"L. 52/2000, 1. gr.":/altext/stjt/2000.052.html [^3)^]"Rg. 681/2004":ekkitil/ekkitil.html?REGL/2004681.
 ■ *3. gr.* Áður en staðfesting fer fram skulu aðilar leggja fram vottorð þess efnis að könnun hafi átt sér stað á skilyrðum fyrir staðfestri samvist.
 □ Ákvæði III. kafla hjúskaparlaga gilda um framkvæmd á könnun skilyrða fyrir staðfestri samvist.
 □ Dómsmálaráðherra setur nánari reglur[^1)^] um könnun á skilyrðum fyrir staðfestri samvist.
    _[^1)^]_"Rg. 326/1996":ekkitil/ekkitil.html?REGL/1996326.
 ■ *4. gr.* Sýslumenn og löglærðir fulltrúar þeirra framkvæma staðfestingu á samvist.
 □ Ákvæði 21. - 26. gr. hjúskaparlaga gilda um framkvæmd staðfestingar eftir því sem við á.
■ *5. gr.* Staðfesting samvistar hefur, með þeim undantekningum sem greinir í 6. gr., sömu réttaráhrif og stofnun hjúskapar. Ákvæði laga sem varða hjúskap og maka gilda um staðfesta samvist og einstaklinga í staðfestri samvist.
■ *6. gr.* [...[^1)^]
 □ Lagaákvæði sem fela í sér sérstakar reglur um annan makann í hjúskap og bundin eru við kynferði hans gilda ekki um staðfesta samvist.][^2)^]
 □ Ákvæði í alþjóðlegum samningum sem Ísland er aðili að gilda ekki um staðfesta samvist nema aðrir samningsaðilar fallist á það.
    _[^1)^]_"L. 65/2006, 15. gr.":/altext/stjt/2006.065.html [^2)^]"L. 52/2000, 2. gr.":/altext/stjt/2000.052.html
 ■ *7. gr.* Staðfestri samvist lýkur við andlát samvistarmaka, með ógildingu staðfestrar samvistar eða með lögskilnaði.
■ *8. gr.* Ákvæði hjúskaparlaga um ógildingu hjúskapar, hjónaskilnaði og fjárskipti milli hjóna vegna hjúskaparslita gilda um ógildingu og slit staðfestrar samvistar, sbr. þó 2. - 4. mgr. Önnur ákvæði laga sem varða lok hjúskapar og réttaráhrif þeirra gilda um lok staðfestrar samvistar.
 □ Sýslumaður eða dómari leitar sátta samkvæmt reglum 42. gr. hjúskaparlaga.
 □ Þrátt fyrir ákvæði 1. mgr. 114. gr. hjúskaparlaga er ávallt heimilt að höfða mál skv. 113. gr. laganna vegna staðfestrar samvistar fyrir íslenskum dómstólum hafi staðfesting farið fram hér á landi.
 □ Þrátt fyrir ákvæði 1. mgr. 123. gr. hjúskaparlaga, er íslenskum stjórnvöldum ávallt heimilt að leysa úr málum vegna staðfestrar samvistar sem stofnað er til hér á landi.
■ *9. gr.* Lög þessi öðlast gildi 27. júní 1996.


