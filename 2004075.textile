<hr />

h2. Lög um stofnun Landsnets hf.

*2004 nr. 75 7. júní*

<hr />


 *Tóku gildi 18. júní 2004.* _Breytt með_ "l. 30/2008":2008030.html (tóku gildi 19. apríl 2008; _EES-samningurinn:_ IV. viðauki tilskipun 2001/77/EB) og l. 126/2011 (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *atvinnuvega- og nýsköpunarráðherra* eða *atvinnuvega- og nýsköpunarráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.

<hr />


 ■ *1. gr.* [Ráðherra][^1)^] skal beita sér fyrir stofnun hlutafélags er skal annast raforkuflutning og kerfisstjórnun samkvæmt ákvæðum III. kafla "raforkulaga, nr. 65/2003":2003065.html.
 □ [Ráðherra][^1)^] annast undirbúning að stofnun Landsnets hf. og fer með framkvæmd laga þessara.
    _[^1)^]L. 126/2011, 386. gr._
 ■ *2. gr.* [Hlutverk Landsnets hf. er að annast flutning raforku og kerfisstjórnun samkvæmt ákvæðum III. kafla "raforkulaga, nr. 65/2003":2003065.html, og er því óheimilt að stunda aðra starfsemi en þá sem því er nauðsynleg til að geta rækt skyldur sínar samkvæmt raforkulögum eða öðrum lögum.][^1)^] Hlutafélaginu er þó heimilt að reka raforkumarkað. Stjórn Landsnets hf. skal vera sjálfstæð gagnvart öðrum fyrirtækjum sem stunda vinnslu, dreifingu eða sölu raforku eftir því sem nánar er ákveðið í samþykktum þess.
    _[^1)^]"L. 30/2008, 12. gr.":2008030.html#g12_
 ■ *3. gr.* Ríkissjóður Íslands er eigandi alls hlutafjár í Landsneti hf. við stofnun þess. [Ráðherra][^1)^] fer með eignarhlut ríkisins í Landsneti hf. Stjórn Landsnets hf. skal skipuð þremur mönnum sem [ráðherra][^1)^] fær til starfans án tilnefningar.
    _[^1)^]L. 126/2011, 386. gr._
 ■ *4. gr.* Landsnet hf. skal frá 1. janúar 2005 annast rekstur þeirra flutningsvirkja er falla undir skilgreiningu 6. tölul. "3. gr. raforkulaga, nr. 65/2003":2003065.html#g3. Fram að þeim tíma skal það undirbúa reksturinn m.a. með því að koma fram gagnvart eigendum flutningsvirkja við mat á verðmæti slíkra eigna, sbr. ákvæði til bráðabirgða XI í sömu lögum.
 □ Heimilt skal að selja allt hlutafé ríkissjóðs í Landsneti hf. þegar flutningsvirki skv. 6. tölul. "3. gr. raforkulaga, nr. 65/2003":2003065.html#g3, hafa verið metin endanlegu mati og fyrir liggur hvort eigendur þeirra kjósa að leggja flutningsvirkin inn í Landsnet hf. sem hlutafé. Kaupendur hlutafjár geta einungis verið eigendur þeirra flutningsvirkja er falla undir 6. tölul. "3. gr. raforkulaga, nr. 65/2003":2003065.html#g3.
 ■ *5. gr.* Í stofnyfirlýsingu Landsnets hf. skal mælt fyrir um þau atriði sem áskilið er að fram komi í stofnsamningi samkvæmt hlutafélagalögum að öðru leyti en getið er um í lögum þessum.
 ■ *6. gr.* Um skattskyldu Landsnets hf. skal fara eins og um skattskyldu annarra orkufyrirtækja.
 ■ *7. gr.* Stofna skal Landsnet hf. á stofnfundi sem haldinn skal eigi síðar en 1. júní 2004. Á fundinum skal kjósa stjórn Landsnets hf. og skal hún starfa þar til ný stjórn hefur verið kosin á fyrsta aðalfundi eftir að lokaniðurstaða verðmats flutningsvirkja samkvæmt ákvæði til bráðabirgða XI í "raforkulögum, nr. 65/2003":2003065.html, liggur fyrir. Fram að því tímamarki skal Landsnet hf. hafa það verkefni að undirbúa starfsemi sína.
 ■ *8. gr.* Lög þessi öðlast þegar gildi.


