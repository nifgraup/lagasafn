<hr />

h2. Lög um opinberar fjársafnanir

*1977 nr. 5 24. mars*

<hr />


 *Tóku gildi 29. apríl 1977.* _Breytt með_ "l. 162/2010":/altext/stjt/2010.162.html (tóku gildi 1. jan. 2011), "l. 126/2011":/altext/stjt/2011.126.html (tóku gildi 30. sept. 2011), "l. 145/2013":/altext/stjt/2013.145.html (tóku gildi 1. febr. 2014 nema 2. - 4. mgr. 24. gr. sem tóku gildi 1. júní 2014) og "l. 51/2014":/altext/stjt/2014.051.html (tóku gildi 31. maí 2014 nema 3. og 4. gr. sem taka gildi 1. jan. 2015).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Heimilt er stofnunum, félögum eða samtökum manna að gangast fyrir opinberum fjársöfnunum í sérhverjum löglegum tilgangi.
 □ Nú gangast samtök fyrir fjársöfnun, og skulu þá minnst þrír menn bera ábyrgð á söfnuninni hverju sinni, og skulu a.m.k. tveir þeirra vera fjárráða íslenskir ríkisborgarar, sem lögheimili eiga hér á landi.
 ■ *2. gr.* Fjársöfnun er opinber, ef henni er beint til annarra en þeirra, sem tengdir eru persónulegum eða félagslegum tengslum við þá, sem fyrir slíkum fjársöfnunum standa, eða standa í sérstöku sambandi við þá.
 ■ *3. gr.* Tilkynna skal viðkomandi [sýslumanni][^1)^] opinbera fjársöfnun, áður en hún hefst. Tilkynning skal send [sýslumanni],[^1)^] þar sem stofnun eða félag hefur varnarþing.
 □ Ef stofnun eða félag stendur ekki fyrir fjársöfnun, skal tilkynna hana til [sýslumanns],[^1)^] þar sem einhver þeirra, sem ábyrgð bera á söfnuninni, á lögheimili.
 □ Slík tilkynning skal bera með sér:
    a. hver standi fyrir fjársöfnuninni,
    b. hvenær fjársöfnun skuli fara fram,
    c. hvar fjársöfnun skuli fara fram,
    d. hvernig fjársöfnun skuli fara fram,
    e. og í hvaða tilgangi fjársöfnun fer fram.
    _[^1)^]"L. 51/2014, 12. gr.":/altext/stjt/2014.051.html_
 ■ *4. gr.* Opinber fjársöfnun á götum eða í húsum er háð leyfi [sýslumanns].[^1)^] [Ráðherra er heimilt að ákveða að leyfisveiting verði á hendi eins sýslumanns.[^2)^]][^1)^] Fjársöfnun með keðjubréfum er óheimil.
    _[^1)^]"L. 145/2013, 8. gr.":/altext/stjt/2013.145.html [^2)^]"Rg. 786/2008":http://www.reglugerd.is/interpro/dkm/WebGuard.nsf/key2/786-2008, sbr. "107/2014":http://www.reglugerd.is/interpro/dkm/WebGuard.nsf/key2/107-2014._
 ■ *5. gr.* Fé því, sem safnast kann, skal komið fyrir á banka- eða gíróreikningi, sem stofnaður er í þessu sérstaka tilefni.
 □ Óheimilt er að nota féð í öðrum tilgangi en upphaflega var ætlað, nema með leyfi [sýslumanns].[^1)^]
    _[^1)^]"L. 145/2013, 9. gr.":/altext/stjt/2013.145.html_
 ■ *6. gr.* Halda skal nákvæmt reikningshald yfir söfnunarfé og öll útgjöld við hverja fjársöfnun. Skal reikningshaldið endurskoðað af löggiltum endurskoðanda eða þeim, er [sýslumaður][^1)^] kann að útnefna til slíks.
    _[^1)^]"L. 145/2013, 9. gr.":/altext/stjt/2013.145.html_
 ■ *7. gr.* Áður en 6 mánuðir eru liðnir frá því að fjársöfnun lýkur, skal reikningsyfirlit hennar birt a.m.k. einu sinni í dagblaði, vikublaði eða á annan hátt. Sé söfnunarfé undir þeirri upphæð, sem ákveðin er í reglugerð, nægir þó að tilkynna opinberlega, að reikningsyfirlit fjársöfnunarinnar sé til sýnis í a.m.k. 14 daga á nánar tilteknum stað.
 □ Nú stendur söfnun yfir um lengri tíma en eitt ár, og skal þá með sama hætti birta opinberlega ársreikning innan 6 mánaða frá lokum hvers almanaksárs. Heimilt er [sýslumanni][^1)^] að framlengja fresti þessa. Yfirlýsingu samkvæmt 2. málsl. 6. gr. skal og birta með sama hætti.
 □ Viðkomandi [sýslumaður][^1)^] skal og sent reikningsyfirlit söfnunarinnar ásamt tilkynningu um, hvar og hvenær birting skuli fara fram.
 □ Nú liggja ekki fyrir gögn um notkun söfnunarfjár, þegar reikningi er lokað, og skal þá endurskoðandi síðar gefa skýrslu þar um.
    _[^1)^]"L. 51/2014, 12. gr.":/altext/stjt/2014.051.html_
 ■ *[8. gr.* Ákvarðanir sýslumanns samkvæmt lögum þessum eru kæranlegar til ráðuneytis.][^1)^]
    _[^1)^]"L. 145/2013, 10. gr.":/altext/stjt/2013.145.html_
 ■ *[9. gr.][^1)^]* Lög þessi gilda ekki um:
    1. Söfnun á notuðum verðlitlum hlutum.
    2. Fjársafnanir á vegum dagblaðs í opinberu góðgerðarskyni, ef viðkomandi dagblað birtir skrá yfir framlag allra gefenda. Enn fremur skal viðkomandi dagblað birta viðurkenningu þeirra, er veita fénu viðtöku að söfnun lokinni.
    3. Fjársafnanir á samkomum.
    _[^1)^]"L. 145/2013, 10. gr.":/altext/stjt/2013.145.html_
 ■ *[10. gr.][^1)^]* [Ráðuneytið][^2)^] getur sett nánari reglur[^3)^] um framkvæmd laga þessara.
    _[^1)^]"L. 145/2013, 10. gr.":/altext/stjt/2013.145.html [^2)^]"L. 162/2010, 109. gr.":/altext/stjt/2010.162.html [^3)^]"Rg. 786/2008":http://www.reglugerd.is/interpro/dkm/WebGuard.nsf/key2/786-2008, sbr. "107/2014":http://www.reglugerd.is/interpro/dkm/WebGuard.nsf/key2/107-2014._
 ■ *[11. gr.][^1)^]* Brot gegn lögum þessum varða sektum, nema þyngri refsing liggi við að öðrum lögum.
    _[^1)^]"L. 145/2013, 10. gr.":/altext/stjt/2013.145.html_


