<hr />

h2. Forsetaúrskurður um sendiráð, fastanefndir hjá alþjóðastofnunum og sendiræðisskrifstofur

*2003 nr. 7 11. febrúar 2003*

<hr />

*Tók gildi 19. febrúar 2003.*
    Samkvæmt tillögu utanríkisráðherra og með vísan til "4. gr. laga nr. 39/1971":1971039.html#g4 um utanríkisþjónustu Íslands eru hér með sett eftirfarandi ákvæði:
    1. a. Sendiráð skulu vera í Berlín, Brussel, Helsinki, Kaupmannahöfn, London, Mapútó, Moskvu, Ottawa, Ósló, París, Peking, Stokkhólmi, Tókýó og Washington. Sendiráðin í London og París skulu jafnframt gegna hlutverki fastanefnda hjá nánar tilteknum alþjóðastofnunum.
    b. Fastanefndir skulu vera í Brussel, Genf, New York, Strassborg og Vín. Fastanefndirnar í Genf, New York, Strassborg og Vín skulu jafnframt gegna hlutverki sendiráðs gagnvart nánar tilteknum ríkjum.
    c. Aðalræðisskrifstofur skulu vera í New York og Winnipeg.
    2. Umdæmi sendiráða skulu vera sem hér segir:
    a. _Berlín._ Auk Þýskalands skal umdæmi sendiráðsins vera Króatía, Pólland og Sviss.
    b. _Brussel._ Auk Belgíu skal umdæmi sendiráðsins vera Liechtenstein, Lúxemborg og Marokkó. Forstöðumaður sendiráðsins skal vera sendiherra Íslands hjá Evrópusambandinu (ESB/EU).
    c. _Helsinki._ Auk Finnlands skal umdæmi sendiráðsins vera Eistland, Lettland, Litháen og Úkraína.
    d. _Kaupmannahöfn._ Auk Danmerkur skal umdæmi sendiráðsins vera Ísrael, Jórdanía, Rúmenía, Túnis og Tyrkland.
    e. _London._ Auk Bretlands skal umdæmi sendiráðsins vera Grikkland, Holland, Indland, Írland, Líbanon, Maldíveyjar, Malta, Nepal og Nígería. Sendiráðið skal gegna hlutverki fastanefndar gagnvart Alþjóðasiglingamálastofnuninni.
    f. _Mapútó._ Auk Mósambík skal umdæmi sendiráðsins vera Angóla, Kenía, Malaví, Namibía, Sambía, Suður-Afríka, Tansanía og Úganda.
    g. _Moskva._ Auk Rússlands skal umdæmi sendiráðsins vera Armenía, Aserbaídsjan, Georgía, Hvíta-Rússland, Kasakstan, Kirgisía, Moldóva, Tadsjikistan, Túrkmenistan og Úsbekistan.
    h. _Ottawa._ Auk Kanada skal umdæmi sendiráðsins vera Ekvador, Kostaríka, Kólumbía, Níkaragva, Panama, Perú og Venesúela.
    i. _Ósló._ Auk Noregs skal umdæmi sendiráðsins vera Alsír, Egyptaland, Katar, Kúveit, Kýpur, Makedónía (fyrrum Sambandslýðveldi Júgóslavíu) og Sádi-Arabía.
    j. _París._ Auk Frakklands skal umdæmi sendiráðsins vera Andorra, Ítalía, Portúgal, San Marínó og Spánn. Sendiráðið skal gegna hlutverki fastanefndar gagnvart Efnahagssamvinnu- og þróunarstofnuninni (OECD), Menningarmálastofnun Sameinuðu þjóðanna (UNESCO) og Matvæla- og landbúnaðarstofnun Sameinuðu þjóðanna (FAO) í Róm á Ítalíu.
    k. _Peking._ Auk Kína skal umdæmi sendiráðsins vera Ástralía, Mongólía, Norður-Kórea (Alþýðulýðveldið Kórea), Nýja-Sjáland, Suður-Kórea (Lýðveldið Kórea) og Víetnam.
    1. _Stokkhólmur._ Auk Svíþjóðar skal umdæmi sendiráðsins vera Albanía, Bangladess, Búlgaría, Júgóslavía (Serbía-Svartfjallaland), Pakistan og Srí Lanka.
    m. _Tókýó._ Auk Japans skal umdæmi sendiráðsins vera Austur-Tímor og Filippseyjar.
    n. _Washington._ Auk Bandaríkjanna skal umdæmi sendiráðsins vera Argentína, Brasilía, Chile, El Salvador, Gvatemala, Mexíkó og Úrúgvæ.
    3. Fyrirsvar fastanefnda skal vera sem hér segir:
    a. _Brussel._ Auk Atlantshafsbandalagsins (NATO) og stofnana tengdra því skal fastanefndin fara með fyrirsvar gagnvart Vestur-Evrópusambandinu (VES/WEU) og Stofnuninni um bann við efnavopnum (OPCW) í Haag í Hollandi.
    b. _Genf._ Auk Fríverslunarsamtaka Evrópu (EFTA) skal fastanefndin fara með fyrirsvar gagnvart skrifstofu Sameinuðu þjóðanna í Genf, Alþjóðaviðskiptastofnuninni (WTO), Alþjóðafjarskiptasambandinu (ITU), Alþjóðaheilbrigðismálastofnuninni (WHO), Alþjóðahugverkastofnuninni (WIPO), Alþjóðaveðurfræðistofnuninni (WMO) og Alþjóðavinnumálastofnuninni (ILO). Jafnframt skal fastanefndin gegna hlutverki sendiráðs gagnvart Slóveníu.
    c. _New York._ Auk þess að fara með fyrirsvar gagnvart Sameinuðu þjóðunum í New York skal fastanefndin gegna hlutverki sendiráðs. Umdæmi þess skal vera eftirtalin ríki Karíbahafs: Bahamaeyjar, Barbadoseyjar, Dóminíska lýðveldið, Grenada, Jamaíka og Kúba.
    d. _Strassborg._ Auk þess að fara með fyrirsvar gagnvart Evrópuráðinu skal fastanefndin gegna hlutverki sendiráðs gagnvart Páfagarði.
    e. _Vín._ Auk Öryggis- og samvinnustofnunar Evrópu (ÖSE/OSCE) skal fastanefndin fara með fyrirsvar gagnvart Alþjóðakjarnorkumálastofnuninni (IAEA) og skrifstofu Sameinuðu þjóðanna í Vín. Jafnframt skal fastanefndin gegna hlutverki sendiráðs gagnvart Austurríki, Bosníu og Hersegóvínu, Slóvakíu, Tékklandi og Ungverjalandi.
    4. Umdæmi aðalræðisskrifstofa skulu vera sem hér segir:
    a. _New York._ Auk New York fylkis skal umdæmi aðalræðisskrifstofunnar vera fylkin Connecticut, New Jersey og Rhode Island.
    b. _Winnipeg._ Umdæmi aðalræðisskrifstofunnar skal vera héraðið Manitoba, að undanskilinni borginni Gimli.
    5. Utanríkisráðuneytið fer með fyrirsvar gagnvart öðrum ríkjum sem Ísland hefur stjórnmálasamband við, m.a. með skipun sendiherra með búsetu í Reykjavík eftir því sem ástæða er til:
    a. _Afríka:_ Botsvana, Búrkína Fasó, Eþíópía, Gana, Grænhöfðaeyjar, Lesótó, Níger, Seychelleseyjar, Sómalía og Svasíland.
    b. _Mið-Austurlönd:_ Barein, Írak, Íran, Jemen og Óman.
    c. _Asía:_ Indónesía, Kambódía, Malasía, Singapúr og Taíland.
    d. _Eyjaálfa:_ Marshalleyjar og Papúa.
    Úrskurður þessi öðlast þegar gildi. ...


