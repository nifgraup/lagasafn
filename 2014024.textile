<hr />

h2. Lög um frestun verkfallsaðgerða á Herjólfi VE

*2014 nr. 24 2. apríl*

<hr />


 *Tóku gildi 3. apríl 2014. Falla úr gildi 16. september 2014.*

<hr />


 ■ *1. gr.* Verkfallsaðgerðum þeim sem Sjómannafélag Íslands hóf á Herjólfi VE hinn 5. mars sl. er frestað til og með 15. september 2014.
 □ Með verkfallsaðgerðum er átt við vinnustöðvanir, verkbönn, verkföll og aðrar aðgerðir sem ætlað er að knýja fram aðra skipan kjaramála en lög þessi ákveða.
 ■ *2. gr.* Á meðan frestun verkfallsaðgerða skv. 1. gr. stendur yfir skulu allir síðastgildandi kjarasamningar þeirra aðila sem lög þessi taka til gilda þeirra í milli, nema þeir semji um annað.
 ■ *3. gr.* Verkfallsaðgerðir þær sem lög þessi taka til eru óheimilar.
 ■ *4. gr.* Með brot gegn lögum þessum skal farið að lögum um meðferð sakamála og varða þau sektum ef ekki liggja við þyngri refsingar samkvæmt öðrum lögum.
 ■ *5. gr.* Lög þessi öðlast þegar gildi og falla úr gildi 16. september 2014.


