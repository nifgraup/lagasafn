<hr />

h2. Forsetaúrskurður um sendiráð, fastanefndir hjá alþjóðastofnunum og sendiræðisskrifstofur

*1994 nr. 17 14. mars*

<hr />


      Samkvæmt fyrirmælum 4. gr. laga nr. 39 frá 16. apríl 1971 um utanríkisþjónustu Íslands eru hér með sett eftirfarandi ákvæði:

<dl>
<dt>1.</dt>
<dd>Íslensk sendiráð skulu vera í Kaupmannahöfn, Osló, Stokkhólmi, London, París, Moskvu, Bonn, Brussel og Washington. Fastanefndir skulu vera í Brussel, Genf og New York, og aðalræðisskrifstofa í New York.</dd>
<dt>2.</dt>
<dd>Umdæmi stofnana þeirra sem nefndar eru í 1. lið hér að framan skulu vera sem hér segir:
<dl>
<dt>a.</dt>
<dd>Kaupmannahöfn. Auk Danmerkur skal umdæmi sendiráðsins vera Ítalía, Vatikanríkið, Tyrkland, Ísrael, Litháen og Japan.</dd>
<dt>b.</dt>
<dd>Osló. Auk Noregs skal umdæmi sendiráðsins vera Pólland, Króatía, Kýpur, Slóvakía, Makedonía og Suður-Kórea.</dd>
<dt>c.</dt>
<dd>Stokkhólmur. Auk Svíþjóðar skal umdæmi sendiráðsins vera Finnland, Eistland, Lettland, Albanía, Slóvenía og Namibía.</dd>
<dt>d.</dt>
<dd>London. Auk Stóra Bretlands og Norður-Írlands skal umdæmi sendiráðsins vera Lýðveldið Írland, Grikkland, Holland, Indland og Nígería.</dd>
<dt>e.</dt>
<dd>París. Auk Frakklands skal umdæmi sendiráðsins vera Spánn, Portúgal og Grænhöfðaeyjar. Forstöðumaður sendiráðsins skal vera fastafulltrúi Íslands hjá Efnahags- og þróunarstofnuninni (OECD), Evrópuráðinu og hjá Menningarmálastofnun Sameinuðu þjóðanna (UNESCO).</dd>
<dt>f.</dt>
<dd>Moskva. Auk Rússlands skal umdæmi sendiráðsins vera Hvíta-Rússland, Úkraína, Georgía, Moldova, Armenía, Kazakhstan, Rúmenía og Búlgaría.</dd>
<dt>g.</dt>
<dd>Bonn. Auk Sambandslýðveldisins Þýskalands skal umdæmi sendiráðsins vera Austurríki, Sviss, Ungverjaland, Tékkland og Serbía/Svartfjallaland. Forstöðumaður sendiráðsins skal vera fastafulltrúi Íslands hjá Ráðstefnunni um öryggi og samvinnu í Evrópu (CSCE).</dd>
<dt>h.</dt>
<dd>Brussel, sendiráð. Auk Belgíu skal umdæmi sendiráðsins vera Luxembourg og Liechtenstein. Forstöðumaður sendiráðsins skal einnig vera sendiherra Íslands hjá Evrópusambandinu.</dd>
<dt>i.</dt>
<dd>Brussel, fastanefnd. Forstöðumaður fastanefndarinnar skal vera fastafulltrúi Íslands í Norður-Atlantshafsráðinu og hjá Vestur-Evrópusambandinu (WEU).</dd>
<dt>j.</dt>
<dd>Washington. Auk Bandaríkja Ameríku skal umdæmi sendiráðsins vera Kanada, Mexíkó, Brasilía, Argentína, Chile, Perú, Kólombía, Úrúgvæ og Venesúela.</dd>
<dt>k.</dt>
<dd>Genf. Forstöðumaður fastanefndarinnar skal vera fastafulltrúi hjá fríverslunarsamtökum Evrópu (EFTA), hjá Evrópuskrifstofu Sameinuðu þjóðanna og öðrum alþjóðastofnunum sem aðsetur hafa í Genf og Ísland er aðili að. Auk þess skal hann vera sendiherra Egyptalands.</dd>
<dt>l.</dt>
<dd>New York. Forstöðumaður fastanefndarinnar skal vera fastafulltrúi Íslands hjá höfuðstöðvum Sameinuðu þjóðanna og auk þess sendiherra á Kúbu.</dd>
</dl>
</dd>
<dt>3.</dt>
<dd><p>Ráðherra getur ákveðið að sendiherra í utanríkisþjónustunni með búsetu í Reykjavík skuli vera sendiherra í fjarlægum löndum, fyrst og fremst í Asíu og Afríku eftir því sem nauðsyn kann að krefja.
</p>
<p>Úrskurður þessi skal taka gildi við undirskrift ...</p></dd>
</dl>




