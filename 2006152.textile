<hr />

h2. Lög um ættleiðingarstyrki

*2006 nr. 152 15. desember*

<hr />


 *Tóku gildi 1. janúar 2007.* _Breytt með_ l. 162/2010 (tóku gildi 1. jan. 2011).


 *I. kafli.* *Almenn ákvæði.*
 ■ *1. gr.* _Gildissvið._
 □ Lög þessi taka til fjárstyrkja úr ríkissjóði til kjörforeldra sem ættleitt hafa erlent barn eða börn í samræmi við lög um ættleiðingar. Lög þessi taka ekki til alþjóðlegra fjölskylduættleiðinga.

 *II. kafli.* *Stjórnsýsla.*
■ *2. gr.* _Yfirstjórn._
 □ [Velferðarráðherra][^1)^] fer með yfirstjórn ættleiðingarstyrkja samkvæmt lögum þessum.
    _[^1)^]L. 162/2010, 34. gr._
 ■ *3. gr.* _Framkvæmdaraðili._
 □ [Ráðherra][^1)^] ákveður með reglugerð hvaða aðila hann felur framkvæmd laga þessara.
 □ Kostnaður vegna ættleiðingarstyrkja í lögum þessum greiðist úr ríkissjóði samkvæmt fjárlögum hverju sinni.
    _[^1)^]L. 162/2010, 34. gr._
 ■ *4. gr.* _Kæruheimild._
 □ Ákvörðun um synjun ættleiðingarstyrks og leiðréttingu á greiðslum skv. 8. gr. er heimilt að kæra til [ráðherra].[^1)^] Um kæru gilda ákvæði VII. kafla "stjórnsýslulaga, nr. 37/1993":1993037.html.
    _[^1)^]L. 162/2010, 34. gr._

 *III. kafli.* *Greiðsla ættleiðingarstyrks.*
 ■ *5. gr.* _Greiðsla og skilyrði styrks._
 □ Ættleiðingarstyrkur er eingreiðsla sem er greidd út samkvæmt umsókn kjörforeldra þegar erlend ættleiðing hefur verið staðfest hér á landi eða ættleiðingarleyfi hefur verið gefið út hér í samræmi við ákvæði laga um ættleiðingar.
 □ Kjörforeldrar sem hafa fengið útgefið forsamþykki í samræmi við lög um ættleiðingar eiga einir rétt á ættleiðingarstyrk. Þessi réttur er ekki framseljanlegur.
■ *6. gr.* _Umsókn um styrk._
 □ Kjörforeldrar skulu sækja um ættleiðingarstyrk á þar til gerðum eyðublöðum. Sækja skal um styrk innan sex mánaða frá því að erlend ættleiðing er staðfest hér á landi eða ættleiðingarleyfi gefið út hér í samræmi við lög um ættleiðingar. Réttur til ættleiðingarstyrks fellur niður að þessum tíma liðnum.
 □ Ákveða skal með reglugerð sem [ráðherra][^1)^] setur hvaða gögn skuli fylgja með umsókn um ættleiðingarstyrk.
    _[^1)^]L. 162/2010, 34. gr._
 ■ *7. gr.* _Fjárhæð styrks._
 □ Fjárhæð ættleiðingarstyrks nemur 480.000 kr. Fjárhæð styrksins skal endurskoðuð í tengslum við afgreiðslu fjárlaga á tveggja ára fresti. [Ráðherra][^1)^] setur í reglugerð[^2)^] ákvæði um endurskoðaða fjárhæð styrksins.
 □ Ef kjörforeldrar hafa ættleitt fleiri en eitt barn samtímis er veittur styrkur vegna hvers barns umfram eitt sem nemur 20% af fjárhæð skv. 1. mgr.
    _[^1)^]L. 162/2010, 34. gr._ [^2)^]Rg. 950/2007, sbr. 1198/2008.
 ■ *8. gr.* _Leiðrétting á greiðslum._
 □ Hafi styrkþegi ranglega fengið ættleiðingarstyrk skal hann endurgreiða þá fjárhæð sem ofgreidd var.

 *IV. kafli.* *Ýmis ákvæði.*
■ *9. gr.* _Reglugerð._
 □ [Ráðherra][^1)^] setur reglugerð[^2)^] um nánari framkvæmd laga þessara.
    _[^1)^]L. 162/2010, 34. gr._ [^2)^]Rg. 950/2007, sbr. 1198/2008.
 ■ *10. gr.* _Gildistaka._
 □ Lög þessi öðlast gildi 1. janúar 2007.
 □ Rétt til styrks samkvæmt lögum þessum eiga kjörforeldrar barna sem ættleidd eru eftir gildistöku laganna.



