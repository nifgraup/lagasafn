<hr />

h2. Ljósmæðralög

*1984 nr. 67 28. maí*

<hr />

*Tóku gildi 13. júní 1984.* Breytt með "l. 15/1992":/altext/stjt/1992.015.html (tóku gildi 1. júlí 1992), "l. 116/1993":/altext/stjt/1993.116.html (tóku gildi 1. jan. 1994), "l. 76/2002":/altext/stjt/2002.076.html (tóku gildi 17. maí 2002), "l. 93/2002":/altext/stjt/2002.093.html (tóku gildi 31. maí 2002) og "l. 72/2003":/altext/stjt/2003.072.html (tóku gildi 10. apríl 2003).

 ■ *1. gr.* [Rétt til þess að kalla sig ljósmóður og stunda ljósmóðurstörf hér á landi hefur:
    1. sá sem fengið hefur leyfi heilbrigðis- og tryggingamálaráðherra, sbr. 2. gr.,
    2. [sá sem fengið hefur staðfestingu heilbrigðis- og tryggingamálaráðherra á ljósmæðraleyfi í landi sem er aðili að samningi um Evrópskt efnahagssvæði eða stofnsamningi Fríverslunarsamtaka Evrópu].[^1)^]
 □ Ráðherra skal með reglugerð setja nánari ákvæði um þá sem stunda mega ljósmóðurstörf hér á landi skv. 2. tölul. 1. mgr.][^2)^]
    _[^1)^]_"L. 72/2003, 24. gr.":/altext/stjt/2003.072.html [^2)^]"L. 116/1993, 5. gr.":/altext/stjt/1993.116.html
 ■ *2. gr.* [Leyfi skv. 1. tölul. 1. mgr. 1. gr. skal veita þeim sem lokið hefur prófi frá Ljósmæðraskóla Íslands.
 □ Ráðherra getur veitt öðrum leyfi er lokið hafa jafngildu námi erlendis í löndum utan EES-svæðisins [og Sviss][^1)^] að fenginni umsögn ljósmæðraráðs sem ráðherra skipar. Ljósmæðraráð skal skipað þremur aðilum til fimm ára og skal einn tilnefndur af heilbrigðis- og tryggingamálaráðuneyti, einn af Ljósmæðrafélagi Íslands og einn af Ljósmæðraskóla Íslands.
 □ Útlendingar, sem sækja um leyfisveitingu skv. 1. tölul. 1. mgr. 1. gr., skulu hafa næga kunnáttu í töluðu og rituðu íslensku máli.][^2)^]
    _[^1)^]_"L. 76/2002, 15. gr.":/altext/stjt/2002.076.html [^2)^]"L. 116/1993, 5. gr.":/altext/stjt/1993.116.html
 ■ *3. gr.* Hverjum þeim, sem hefur rétt skv. 1. gr. og hefur fengið leyfi skv. 2. gr. til ljósmóðurstarfa, er frjálst að stunda ljósmóðurstörf hvar sem er hér á landi.
 □ ...[^1)^]
    _[^1)^]_"L. 93/2002, 13. gr.":/altext/stjt/2002.093.html
 ■ *4. gr.* Ljósmæður annast eftirlit með barnshafandi konum og foreldrafræðslu um meðgöngu og fæðingu. Ljósmæður starfa að fæðingarhjálp og mæðravernd.
■ *5. gr.* Óheimilt er að ráða til ljósmóðurstarfa aðra en þá sem hafa starfsleyfi samkvæmt lögum þessum.
■ *6. gr.* Ljósmóður ber að þekkja skyldur sínar, viðhalda þekkingu sinni og tileinka sér nýjungar er varða starfið.
■ *7. gr.* Ljósmóður er skylt að gæta þagmælsku um atriði sem hún fær vitneskju um í starfi sínu og leynt skulu fara að lögum eða skv. eðli máls. Þagnarskylda helst þótt viðkomandi hafi látið af störfum.
■ *8. gr.* Um ljósmæður gilda að öðru leyti og eftir því sem við getur átt reglur "læknalaga, nr. 80/1969":/altext/stjtnr.html#1969080, með áorðnum breytingum.[^1)^] Reglur læknalaga gilda m.a. um sviptingu og endurveitingu starfsréttinda og um refsingu vegna brota ljósmæðra.
    _[^1)^]Nú "l. 53/1988":1988053.html._
 ■ *9. gr.* Með mál út af brotum gegn lögum þessum skal farið að hætti opinberra mála.
■ *10. gr.* Ráðherra getur í reglugerð[^1)^] sett nánari ákvæði um framkvæmd laga þessara.
    _[^1)^]_"Rg. 103/1933":http://www.reglugerd.is/interpro/dkm/WebGuard.nsf/key2/103-1933, sbr. "225/1974":http://www.reglugerd.is/interpro/dkm/WebGuard.nsf/key2/225-1974 og "169/1986":http://www.reglugerd.is/interpro/dkm/WebGuard.nsf/key2/169-1986.
 ■ *11. gr.* Lög þessi öðlast þegar gildi. ...


