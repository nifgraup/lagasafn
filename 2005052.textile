<hr />

h2. Lög um gæðamat á æðardúni

*2005 nr. 52 18. maí*

<hr />


 *Tóku gildi 30. maí 2005.*
 ■ *1. gr.* Lög þessi gilda um íslenskan æðardún og gæðamat á honum.
■ *2. gr.* Allur æðardúnn, hvort sem er til dreifingar á innanlandsmarkaði eða til útflutnings, skal metinn og veginn af lögskipuðum dúnmatsmönnum eftir fullhreinsun. Áður en að dreifingu á innanlandsmarkaði eða til útflutnings kemur skal liggja fyrir að æðardúnn standist gæðamat dúnmatsmanna með vottorði þeirra þar að lútandi.
■ *3. gr.* Landbúnaðarráðuneytið gefur út leyfi til handa dúnmatsmönnum til starfa á þeim stöðum sem það telur þörf á að fengnum tillögum Bændasamtaka Íslands og Félags íslenskra stórkaupmanna. Dúnmatsmenn skulu undirrita eiðstaf áður en þeir taka til starfa. Kostnaður af störfum þeirra greiðist af matsbeiðanda í samræmi við gjaldskrá sem ráðuneytið staðfestir.
 □ Nánar er kveðið á um framkvæmd laganna, starfsskyldur og hæfniskröfur dúnmatsmanna í reglugerð.
■ *4. gr.* Brot á lögum þessum varða sektum og sæta meðferð opinberra mála.
■ *5. gr.* Lög þessi taka gildi þegar í stað. ...


