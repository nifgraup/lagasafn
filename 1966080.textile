<hr />

h2. Lög um kísilgúrverksmiðju við Mývatn

*1966 nr. 80 15. ágúst*

<hr />


 *Tóku gildi 19. ágúst 1966.* _Breytt með_ "l. 134/1989":/altext/stjt/1989.134.html (tóku gildi 30. des. 1989), "l. 17/1995":/altext/stjt/1995.017.html (tóku gildi 9. mars 1995; 1. gr. kom til framkvæmda skv. fyrirmælum í 3. gr.) og "l. 15/2001":/altext/stjt/2001.015.html (tóku gildi 16. maí 2001).

 ■ *[1. gr.* Iðnaðarráðherra er heimilt að selja 51% eignarhlut íslenska ríkisins í Kísiliðjunni hf. við Mývatn. Söluandvirðið skal renna til atvinnuuppbyggingar í þeim sveitarfélögum sem eiga verulegra hagsmuna að gæta vegna starfsemi kísilgúrverksmiðjunnar, samkvæmt nánari ákvörðun ríkisstjórnar.][^1)^]
    _[^1)^]_"L. 15/2001, 1. gr.":/altext/stjt/2001.015.html
 ■ *[2. gr.* Starfræktur skal sérstakur sjóður, Kísilgúrsjóður, sem hafi það hlutverk að kosta undirbúning aðgerða til þess að efla atvinnulíf í þeim sveitarfélögum sem nú eiga verulegra hagsmuna að gæta vegna starfsemi kísilgúrverksmiðjunnar.
 □ Ráðstöfunarfé sjóðsins skal vera:
    1. 20% af námagjaldi kísilgúrverksmiðjunnar árið 2001.
    2. 68% af námagjaldi verksmiðjunnar frá og með árinu 2002 og þar til kísilgúrvinnslu er hætt.
    3. Framlag á fjárlögum samkvæmt ákvörðun Alþingis hverju sinni.
    4. Aðrar tekjur.
 □ Stjórn sjóðsins skal skipuð einum fulltrúa Skútustaðahrepps, einum fulltrúa Húsavíkurbæjar, einum fulltrúa samgönguráðherra, einum fulltrúa umhverfisráðherra og einum fulltrúa iðnaðarráðherra sem jafnframt skal vera formaður stjórnarinnar.
 □ Iðnaðarráðherra setur í reglugerð[^1)^] nánari ákvæði um sjóð þennan.][^2)^]
    _[^1)^]_"Rg. 476/2001":ekkitil/ekkitil.html?REGL/2001476, sbr. "rgl. 850/2001":ekkitil/ekkitil.html?REGL/2001850. [^2)^]"L. 15/2001, 2. gr.":/altext/stjt/2001.015.html
 ■ *[Ákvæði til bráðabirgða.* ...][^1)^]
    _[^1)^]_"L. 17/1995, 4. gr.":/altext/stjt/1995.017.html Brbákv. í þeim lögum.


