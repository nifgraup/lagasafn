<hr />

h2. Lög um almannavarnir

*1962, nr. 94, 29. desember*

<hr />

h3. I. kafli.

h3. Almenn ákvæði.

*1. gr.*

        [Hlutverk almannavarna er að skipuleggja og framkvæma ráðstafanir, sem miða að því að koma í veg fyrir, eftir því sem unnt er, að almenningur verði fyrir líkamstjóni eða eigna af völdum hernaðaraðgerða, náttúruhamfara eða af annarri vá, og veita líkn og aðstoð vegna tjóns, sem orðið hefur, enda falli þau störf ekki undir aðra aðila samkvæmt lögum.][^1)^]


_[^1)^]"L. 30/1967, 1. gr.":ekkitil/ekkitil.html?1967030#g1_

*2. gr.*

        Krefjast má aðstoðar opinberra aðilja, einstaklinga og stofnana til undirbúnings þeim ráðstöfunum, er 1. gr. fjallar um.
         Öllum er skylt að veita trúnaðarmönnum almannavarna þær upplýsingar, sem þeir þarfnast til þess að framkvæma þau störf, sem lögin fela þeim.




*3. gr.*

        Á hættutímum er ríkisstjórninni heimilt að gefa út sérstök fyrirmæli um almenna umferð, reglur og öryggi á opinberum stöðum og svæðum, sem almenningur hefur aðgang að. Sama máli gegnir á öðrum tímum, þegar æfingar í þágu almannavarna standa yfir.
         Ef hætta vofir yfir, getur lögreglustjóri bannað að nokkru eða öllu leyti notkun samkomuhúsa og annarra samkomustaða, sem almenningur hefur aðgang að.




h3. II. kafli.

h3. Skipulag almannavarna.

*4. gr.*

        [Almannavarnir heyra undir dómsmálaráðherra, sbr. þó 5. gr. og VI. kafla.
         Almannavarnaráð, sem dómsmálaráðherra skipar, stýrir starfsemi almannavarna og er til ráðuneytis um framkvæmd laga þessara. Í ráðinu eiga sæti forstjóri landhelgisgæslunnar, landlæknir, [ríkislögreglustjóri],[^1)^] póst- og símamálastjóri og vegamálastjóri. Ráðherra skipar einn þeirra formann ráðsins til þriggja ára í senn. Ráðherra getur sett almannavarnaráði starfsreglur með reglugerð.[^2)^]][^3)^]


_[^1)^]"L. 90/1996, 43. gr.":1996090.html#g43[^2)^]"Rg. 116/1996":ekkitil/ekkitil.html?REGL/1996116.[^3)^]"L. 85/1985, 1. gr.":ekkitil/ekkitil.html?1985085#g1_

*5. gr.*

        Landlæknir fer, samkvæmt nánari fyrirmælum heilbrigðismálaráðherra, með stjórn þeirra þátta almannavarna, er varða sjúkrahúsmál, læknismeðferð og hjúkrun á sjúkum og særðum.
         Forráðamönnum [heilbrigðisstofnana][^1)^] ber, samkvæmt fyrirmælum landlæknis, að undirbúa og framkvæma ráðstafanir, sem nauðsynlegar eru til að geta veitt sjúkum og særðum móttöku og meðferð á hættutímum. Þeim ber og að taka þátt í undirbúningi að stofnun og rekstri varasjúkrahúsa.


_[^1)^]"L. 85/1985, 2. gr.":ekkitil/ekkitil.html?1985085#g2_

*6. gr.*

        [Almannavarnaráð hefur með höndum heildarskipulagningu almannavarna í landinu. Það stýrir framkvæmdum á þeim þáttum sem undir ríkisvaldið falla, en þar á meðal er:

<dl>
<dt></dt>
<dd>a. Fjarskipti milli umdæma.</dd>
<dt></dt>
<dd>b. Gagna- og upplýsingasöfnun um hættu.</dd>
<dt></dt>
<dd>c. Mælingar á geislavirkni.</dd>
<dt></dt>
<dd>d. Viðvörun og viðvörunarkerfi.[^1)^]</dd>
<dt></dt>
<dd>e. Leiðbeiningar og almenningsfræðsla.</dd>
<dt></dt>
<dd>f. Kennsla yfirmanna og leiðbeinenda.</dd>
<dt></dt>
<dd>g. Eftirlit og umsjón með ráðstöfunum á sviði almannavarna vegna æðstu stjórnar landsins og mikilvægra stofnana ríkisins samkvæmt nánari reglum sem ráðherra setur.</dd>
<dt></dt>
<dd>h. Söfnun birgða og varsla þeirra.</dd>
<dt></dt>
<dd>i. Skipulagning og yfirstjórn á flutningi fólks af hættusvæðum.</dd>
<dt></dt>
<dd>j. Yfirstjórn á aðstoð milli umdæma og aðstoð ríkisstofnana.</dd>
<dt></dt>
<dd>k. Umsjón með almannavörnum í héraði.</dd>
<dt></dt>
<dd>l. Aðrar ráðstafanir sem ráðherra ákveður.</dd>
</dl>


         Almannavarnaráð skal fylgjast með og stuðla að athugunum vegna hættu af ísalögum, eldgosum, jarðskjálftum, flóðum, snjóflóðum, skriðuföllum eða annarri vá.
         Almannavarnaráð skal jafnframt stuðla að, fylgjast með og samræma ráðstafanir sem miða að því að draga úr líkum á líkams- eða eignatjóni af völdum náttúruhamfara eða af annarri vá, svo sem með gerð varnarvirkja eða með öðrum verndarráðstöfunum.
         [Ráðherra skipar framkvæmdastjóra almannavarnaráðs til fimm ára í senn að fengnum tillögum ráðsins. Framkvæmdastjóri ræður annað starfslið.][^2)^] Almannavarnaráð getur sett framkvæmdastjóra erindisbréf með samþykki dómsmálaráðherra. Í hverju kjördæmi skal vera minnst einn fulltrúi almannavarnaráðs [ráðinn][^2)^] af því. Fer hann með umsjón þeirra verkþátta sem undir ríkisvaldið falla og er lögreglustjórum og almannavarnanefndum til ráðuneytis. Hann skal vera búsettur í kjördæminu.][^3)^]


_[^1)^]"Rg. 640/1983":ekkitil/ekkitil.html?REGL/1983640 (viðvörunarmerki almannavarna).[^2)^]"L. 83/1997, 12. gr.":ekkitil/ekkitil.html?1997083#g12[^3)^]"L. 85/1985, 3. gr.":ekkitil/ekkitil.html?1985085#g3_

*7. gr.*

        [Lögreglustjórar fara með stjórn almannavarna, hver í sínu umdæmi.
         Ráðherra er heimilt að ákveða að sveitarfélög, tvö eða fleiri, eða landshlutar hafi samstarf um almannavarnir og veiti gagnkvæma aðstoð.][^1)2)^]


_[^1)^]"L. 85/1985, 4. gr.":ekkitil/ekkitil.html?1985085#g4[^2)^]"Augl. 237/1986":ekkitil/ekkitil.html?AUGL/1986237, "507/1994":ekkitil/ekkitil.html?AUGL/1994507, "95/1996":ekkitil/ekkitil.html?AUGL/1996095 og "502/1996":ekkitil/ekkitil.html?AUGL/1996502._

*8. gr.*

        [Í hverju lögsagnarumdæmi skal vera almannavarnanefnd. Nefndin kýs sér sjálf formann og varaformann.
         Í kaupstöðum skipar bæjarstjórn almannavarnanefnd. Í Reykjavík eiga sæti í nefndinni borgarlæknir, borgarstjóri, borgarverkfræðingur, lögreglustjóri, slökkviliðsstjóri og tveir menn sem borgarstjórn velur. Í öðrum kaupstöðum skal almannavarnanefnd skipuð bæjarstjóra, bæjarverkfræðingi eða bæjartæknifræðingi, héraðs- eða heilsugæslulækni, lögreglustjóra, slökkviliðsstjóra og tveimur mönnum sem bæjarstjórn velur.
         Í sýslum skal almannavarnanefnd skipuð lögreglustjóra, svo og byggingarfulltrúa, héraðs- eða heilsugæslulækni og slökkviliðsstjóra, sem sýslumaður tilnefnir og þremur mönnum tilnefndum af hreppsnefndum í þremur fjölmennustu hreppum sýslunnar. Skipa má fleiri en eina almannavarnanefnd í sýslu í samræmi við samstarf um almannavarnir skv. 2. mgr. 7. gr.
         Í Reykjavík [ræður][^1)^] borgarstjóri framkvæmdastjóra almannavarnanefndar. Á öðrum stöðum, þar sem eru yfir 5000 íbúar, skal ráðinn framkvæmdastjóri, eftir atvikum í hlutastarf, að fengnu samþykki viðkomandi sveitarstjórna.][^2)^]


_[^1)^]"L. 83/1997, 13. gr.":ekkitil/ekkitil.html?1997083#g13[^2)^]"L. 85/1985, 5. gr.":ekkitil/ekkitil.html?1985085#g5_

*9. gr.*

        [Hlutverk almannavarnanefnda er að skipuleggja og annast björgunar- og hjálparstörf vegna hættu eða tjóns sem skapast hefur vegna hernaðarátaka, náttúruhamfara eða af annarri vá. Er almannavarnanefndum þannig falin skipulagning og framkvæmd eftirtalinna ráðstafana innan umdæma þeirra samkvæmt nánari reglum[^1)^] er ráðherra setur:

<dl>
<dt></dt>
<dd>a. Skipulagning og samræming hjálparstarfs og hjálparliða, þjálfun þeirra og búnaður.</dd>
<dt></dt>
<dd>b. Eftirlit með einkavörnum í íbúðarhúsum, atvinnufyrirtækjum og stofnunum og leiðbeiningar á því sviði.</dd>
<dt></dt>
<dd>c. Bygging, búnaður og rekstur opinberra öryggisbyrgja samkvæmt áætlun sem ráðherra samþykkir.</dd>
<dt></dt>
<dd>d. Stjórnstöðvar.</dd>
<dt></dt>
<dd>e. Fjarskiptakerfi.</dd>
<dt></dt>
<dd>f. Birgðasöfnun og rekstur birgðastöðva.</dd>
<dt></dt>
<dd>g. Undirbúningur og aðstoð vegna brottflutnings fólks og móttöku fólks af hættusvæði.</dd>
<dt></dt>
<dd>h. Aðrar ráðstafanir sem ráðherra ákveður, að fengnum tillögum almannavarnaráðs.</dd>
</dl>


         Ráðherra setur með reglugerð nánari ákvæði um lágmarksviðbúnað að almannavörnum í héraði. Ráðherra er heimilt að ákveða að almannavarnaráð annist lágmarksviðbúnað almannavarna í héraði, á kostnað sveitarfélagsins, hafi ákvæðum um lágmarksviðbúnað ekki verið hlítt.][^2)^]


_[^1)^]"Rg. 107/1969":ekkitil/ekkitil.html?REGL/1969107.[^2)^]"L. 85/1985, 6. gr.":ekkitil/ekkitil.html?1985085#g6_

h3. III. kafli.

h3. Hjálparlið.

*10. gr.*

        Það er borgaraleg skylda þeirra, sem eru á aldrinum 18--65 ára, að gegna, án endurgjalds, starfi í þágu almannavarna í umdæmi, þar sem þeir dveljast, samkvæmt fyrirmælum, er lögreglustjóri gefur, að fengnum tillögum almannavarnanefndar. Ákvörðun lögreglustjóra má skjóta til dómsmálaráðherra.
         Kveðja má þá, sem eru á aldrinum 16--18 ára eða yfir 65 ára, til starfs, ef þeir óska þess sjálfir.
         Enginn má á neinn hátt tálma því, að maður gegni starfi í þágu almannavarna.
         Þeim, sem kvaddir hafa verið til starfs, ber að koma til læknisskoðunar, ef nauðsynlegt þykir.




*11. gr.*

        Ef hætta vofir yfir eða tjón hefur orðið, má kveðja hvern fulltíða mann, sem tiltækur er, til tafarlausrar aðstoðar við störf í þágu almannavarna.
         [Á hættutímum er almannavarnaráði heimilt að ákveða að hjálparlið skuli flutt á milli umdæma til aðstoðar á hættusvæði, enda samþykki viðkomandi lögreglustjóri þá tilhögun. Á hættutímum getur almannavarnaráð lagt bann við því að hjálparlið sé flutt á milli umdæma.][^1)^]


_[^1)^]"L. 85/1985, 7. gr.":ekkitil/ekkitil.html?1985085#g7_

*12. gr.*

        Þeir, sem starfa eiga í hjálparliðum, skulu taka þátt í námskeiðum og æfingum, sem þeir hafa verið kvaddir til. Þeim ber að hlýða fyrirmælum og fara eftir starfsreglum. Óheimilt er að hverfa úr starfi án leyfis.
         Ef hætta vofir yfir, má starfsmaður ekki fara úr lögsagnarumdæminu án samþykkis lögreglustjóra eða þess, er hann tilnefnir.




*13. gr.*

        Ef maður verður fyrir meiðslum eða tjóni á námskeiði eða æfingu, á hann rétt á bótum.




*14. gr.*

        Dómsmálaráðherra setur reglur um starfsskyldu skv. 10. gr. Skal að því stefnt, að starfskvöð komi sem réttlátast niður á borgarana. Ráðherra ákveður hámarkstíma fyrir skyldunám og æfingar í þágu almannavarna.




h3. IV. kafli.

h3. Einkavarnir.

*15. gr.*

        Atvinnufyrirtækjum, sem hafa yfir 100 manns við störf á sama stað, er skylt samkvæmt fyrirmælum almannavarnanefndar að gera öryggisráðstafanir á vinnustað í því skyni að draga úr afleiðingum tjóns vegna hernaðaraðgerða, [náttúruhamfara eða af annarri vá].[^1)^]
         Ráðherra getur leyst fyrirtæki undan skyldu til einkavarna. Hann getur einnig, ef sérstaklega stendur á, fyrirskipað einkavarnir á vinnustað, enda þótt færri starfi þar en segir í 1. mgr.


_[^1)^]"L. 85/1985, 8. gr.":ekkitil/ekkitil.html?1985085#g8_

*16. gr.*

        Í kaupstöðum og annars staðar, þar sem ástæða þykir til, getur almannavarnanefnd skipt svæðum í hverfi. Ber íbúum hvers hverfis að annast einkavarnir með gagnkvæmri hjálp í hverfinu samkvæmt nánari reglum, sem ráðherra setur.




*17. gr.*

        Húseigendum er skylt, hinu opinbera að kostnaðarlausu, að hafa í húsum sínum nauðsynleg björgunar- og eldvarnartæki, eftir því sem almannavarnanefnd ákveður nánar.
         Nú er mannvirki þannig háttað, að eyðing þess eða skemmdir á því geta haft í för með sér verulega hættu fyrir umhverfið, og getur ráðherra þá fyrirskipað eiganda eða umráðamanni þess að gera viðeigandi öryggisráðstafanir, enda taki ríkissjóður þá þátt í kostnaði eftir mati dómkvaddra manna, hafi eigi tekist samkomulag um skiptingu kostnaðar.
         Trúnaðarmönnum almannavarna er heimill aðgangur að fasteignum til eftirlits með ráðstöfunum til einkavarna.




*18. gr.*

        Ráðherra getur ákveðið, að sérstakar ráðstafanir til almannavarna séu gerðar vegna skipa, flugvéla og annarra samgöngutækja.




*19. gr.*

        Ráðherra setur með reglugerð nánari ákvæði um einkavarnir, þar sem m.a. verða ákveðnar hámarkskvaðir, sem leggja má á atvinnufyrirtæki og húseigendur.
         Ef fyrirmælum almannavarnanefndar um ráðstafanir til einkavarna er ekki hlýtt, má framkvæma þær á kostnað eiganda eða umráðamanns. Kröfu um endurheimt fylgir lögtaksréttur.
         Ákvörðun almannavarnanefndar um einkavarnir má skjóta til ráðherra.




h3. V. kafli.

h3. Flutningur fólks af hættusvæðum.

*20. gr.*

        Ef brýna nauðsyn ber til, að fólk flytji af hættusvæði og komi sér fyrir á öruggari stöðum, getur ríkisstjórnin ákveðið brottflutning.
         Ráðherra setur reglur um áætlun og framkvæmd brottflutnings.




*21. gr.*

        Nú hefur ríkisstjórnin tekið ákvörðun skv. 1. mgr. 20. gr., og er þá öllum skylt sem um það fá fyrirmæli, að flytja á þeirri stundu, á þann hátt og til þess staðar, sem ákveðið verður.
         Engum er heimilt án sérstaks leyfis að flytja frá þeim stað, sem honum hefur verið vísað á.




*22. gr.*

        Ríkisstjórninni er heimilt að taka leigunámi skip, vélknúin ökutæki og flugvélar í því skyni að greiða fyrir brottflutningi þess fólks, sem ekki getur séð sér sjálft fyrir farkosti, svo og lendur og hvers konar húsnæði, sem völ er á, flóttafólki til öryggis, skjóls og aðhlynningar.
         Á neyðarstundu er heimilt að gefa eiganda eða umráðamanni húsnæðis fyrirmæli um að taka við fólki, sem flutt hefur verið af hættusvæði, veita því húsaskjól, svo og fæði, ef nauðsynlegt er.
         Sveitarfélag sem flutt er frá, greiðir kostnað vegna húsnæðis og fæðis, sem látið er í té, samkvæmt þessari grein, en á kröfu um endurheimt á hendur þeim, sem fyrirgreiðslunnar hafa notið.




h3. [VI. kafli.

h3. Hagvarnir.]

[^1)^]

_[^1)^]"L. 85/1985, 9. gr.":ekkitil/ekkitil.html?1985085#g9_

*[23. gr.*

        Forsætisráðherra skal skipa hagvarnaráð er í eiga sæti ráðuneytisstjórar ráðuneytanna. Ráðuneytisstjóri forsætisráðuneytisins eða staðgengill hans er formaður hagvarnaráðs og ráðuneytisstjóri dómsmálaráðuneytisins er framkvæmdastjóri þess. Verkefni hagvarnaráðs er að vera ríkisstjórninni til ráðuneytis um hagvarnir. Heimilt er ríkisstjórninni að leita álits hagvarnaráðs á þáttum er snerta hollustu, heilbrigðis-, stjórnsýslu- og fræðsluviðbúnað vegna yfirvofandi hættu.][^1)^]


_[^1)^]"L. 85/1985, 9. gr.":ekkitil/ekkitil.html?1985085#g9_

*[24. gr.*

        Hagvarnaráði ber að gera ráðstafanir til þess að í ráðuneytum og stofnunum ríkis og sveitarfélaga sé, eftir því sem við á, gerð áætlun um verkefni og viðbrögð á hættutímum. Jafnframt skal hagvarnaráð gera ráðstafanir til þess að á einn stað verði safnað saman skýrslum um þörf fyrir birgðir nauðsynja til að tryggja lífsafkomu þjóðarinnar á hættutímum og gera áætlun um öflun viðbótarbirgða og dreifingu þeirra eða skömmtun eftir atvikum. Öllum er skylt að gefa hagvarnaráði upplýsingar af þessu tagi, enda skal hagvarnaráð fara með þær sem trúnaðarmál.][^1)^]


_[^1)^]"L. 85/1985, 9. gr.":ekkitil/ekkitil.html?1985085#g9_

*[25. gr.*

        Hagvarnaráð getur hvenær sem er gert tillögur til ríkisstjórnarinnar um aðgerðir eða ákvarðanir sem það telur nauðsynlegar til að tryggja þau markmið sem lýst er í 23. og 24. gr. Ríkisstjórninni er heimilt, ef almannaheill krefur vegna hættu á hernaðaraðgerðum eða af annarri sambærilegri vá, að gefa út fyrirmæli um sölu og dreifingu nauðsynja sem til eru í landinu eða taka eignarnámi matvæli, eldsneyti, varahluti, lyf og aðrar nauðsynjar sem hætta er á að gangi fljótt til þurrðar.][^1)^]


_[^1)^]"L. 85/1985, 9. gr.":ekkitil/ekkitil.html?1985085#g9_

*[26. gr.*

        Heimilt er að ákveða að starfsmaður almannavarnaráðs skuli starfa sérstaklega að þeim málefnum er undir hagvarnaráð falla, eftir því sem við verður komið að mati almannavarnaráðs.][^1)^]


_[^1)^]"L. 85/1985, 9. gr.":ekkitil/ekkitil.html?1985085#g9_

h3. [VII. kafli.][^1)^]

h3. Ýmis ákvæði.

_[^1)^]"L. 85/1985, 9. gr.":ekkitil/ekkitil.html?1985085#g9_

*[27. gr.*

        Stofnunum ríkis og sveitarfélaga er skylt að ljá til almannavarna hús sín og tæki, eftir því sem við verður komið og án sérstaks endurgjalds.
         Ráðherra getur krafist að ríki eða sveitarfélagi verði fengið til afnota eða umráða lausafjármunir og fasteignir eða hluti af þeim sem brýn þörf er á til almannavarna, enda komi sanngjarnt verð fyrir eftir samkomulagi eða að mati samkvæmt lögum um framkvæmd eignarnáms. Heimilt er að gera þær breytingar á eignum sem þörf er á til þess að þær komi að tilætluðum notum.
         Stofnunum ríkis og sveitarfélaga, svo og fyrirtækjum og félagasamtökum, sem hlutverki hafa að gegna í skipulagi almannavarna samkvæmt samningi við almannavarnaráð, er skylt án endurgjalds að taka þátt í æfingum á sviði almannavarna í samræmi við slíkt skipulag. Ágreiningi um þátttöku í æfingu má skjóta til dómsmálaráðherra.][^1)^]


_[^1)^]"L. 85/1985, 10. gr.":ekkitil/ekkitil.html?1985085#g10_

*[28. gr.][^1)^]*

        Ákveða má með reglugerð, að í húsi af tiltekinni stærð, sem byggt er eftir gildistöku laga þessara, skuli vera gert öryggisbyrgi fyrir þá, sem í húsinu búa eða starfa. Húseigandi greiðir kostnað vegna byrgisins, og skal það fullnægja þeim lágmarkskröfum um öryggi, sem reglugerðin kveður á um.


_[^1)^]"L. 85/1985, 9. gr.":ekkitil/ekkitil.html?1985085#g9_

*[29. gr.*

        Kostnaður skv. 5. og 6. gr. og VI. kafla greiðist úr ríkissjóði.
         Kostnaður af öðrum ráðstöfunum til almannavarna en um getur í 1. mgr. greiðist af viðkomandi sveitarstjórnum, en ríkissjóður skal endurgreiða [^2^]/[~3~] kostnaðar af opinberum öryggisbyrgjum.
         Sveitarfélög, sem hafa samstarf um almannavarnir, skulu skipta kostnaði samkvæmt íbúatölu.][^1)^]


_[^1)^]"L. 85/1985, 11. gr.":ekkitil/ekkitil.html?1985085#g11_

*[30. gr.][^1)^]*

        Dómsmálaráðherra setur reglugerðir samkvæmt lögum þessum, nema annað sé sérstaklega tekið fram.


_[^1)^]"L. 85/1985, 9. gr.":ekkitil/ekkitil.html?1985085#g9_

*[31. gr.][^1)^]*

        Brot gegn lögum þessum varða sektum eða varðhaldi, nema þyngri refsing varði samkvæmt öðrum lögum.


_[^1)^]"L. 85/1985, 9. gr.":ekkitil/ekkitil.html?1985085#g9_

