<hr />

h2. Lög um Kristnisjóð o.fl.[^1)^]

*1970 nr. 35 9. maí*

<hr />




_[^1)^]Lagaheiti breytt með "l. 62/1990, 49. gr.":1990062.html#g49_

*I. kafli.*

*Um skipun prestakalla og prófastsdæma.*

1. - 4. gr.

     ...[^1)^]


_[^1)^]"L. 62/1990, 49. gr.":1990062.html#g49_




5. gr.

     Sveitarfélögum kaupstaða og kauptúna er skylt að leggja til ókeypis lóðir undir kirkjur og undanskilja þær gatnagerðargjaldi. [Nú er presti skylt að hafa aðsetur í kaupstað eða kauptúni og er þá sveitarfélagi skylt að leggja til ókeypis lóð undir íbúðarhús hans ef um lögboðið prestssetur er að ræða.][^1)^]


_[^1)^]"L. 137/1993, 10. gr.":1993137.html#g10_




6. - 10. gr.

     ...[^1)^]


_[^1)^]"L. 62/1990, 49. gr.":1990062.html#g49_




11. - 13. gr.

     ...[^1)^]


_[^1)^]"L. 25/1985, 38. gr.":1985025.html#g38_




14. - 17. gr.

     ...[^1)^]


_[^1)^]"L. 62/1990, 49. gr.":1990062.html#g49_




*II. kafli.*

*Um kristnisjóð.*

18. gr.

     Stofna skal sjóð, er nefnist kristnisjóður.



19. gr.

     Stofnfé sjóðsins er:

<dl>
<dt>a.</dt>
<dd>Kirkjujarðasjóður. Skal sá sjóður lagður niður og renna í kristnisjóð.</dd>
<dt>b.</dt>
<dd>Andvirði kirkjujarða, annarra en prestssetursjarða, sem seldar verða eftir gildistöku laga þessara.</dd>
<dt>c.</dt>
<dd>Prestakallasjóður. Skal sá sjóður lagður niður og renna í kristnisjóð.</dd>
</dl>





20. gr.

     Tekjur kristnisjóðs skulu vera:

<dl>
<dt>a.</dt>
<dd>Arður af stofnfé kristnisjóðs.</dd>
<dt>b.</dt>
<dd>Árlegt framlag úr ríkissjóði, er samsvari hámarkslaunum presta í þeim prestaköllum, sem lögð eru niður samkvæmt lögum þessum.</dd>
<dt>c.</dt>
<dd>Laun þau, sem sparast á hverjum tíma, þegar prestakall er prestslaust, svo að ekki komi til greiðslu prestslauna eða hluta þeirra, og skal þá miðað við hámarkslaun presta.</dd>
<dt>d.</dt>
<dd>Önnur framlög, sem ákveðin kunna að vera með lögum.</dd>
<dt>e.</dt>
<dd>Frjáls framlög safnaða, einstaklinga og fyrirtækja.</dd>
</dl>





21. gr.

     Hlutverk kristnisjóðs skal vera:

<dl>
<dt>1.</dt>
<dd>Að launa aðstoðarþjónustu presta og guðfræðinga í víðlendum eða fjölmennum prestaköllum. Biskup gerir ráðstöfun um þessa þjónustu í samráði við hlutaðeigandi sóknarpresta og héraðsprófasta.</dd>
<dt>2.</dt>
<dd>Að launa starfsmenn, sem ráðnir eru til sérstakra verkefna í þágu þjóðkirkjunnar samkvæmt ákvörðun kirkjuþings. Slíkir starfsmenn skulu ráðnir af biskupi með samþykki kirkjuráðs.</dd>
<dt>3.</dt>
<dd>Að styrkja söfnuði, er ráða vilja starfsmenn til starfa á sínum vegum á sviði æskulýðsmála, líknarmála eða að öðrum mikilvægum verkefnum.</dd>
<dt>4.</dt>
<dd>Að veita fátækum söfnuðum starfsskilyrði, einkum á þeim stöðum, þar sem prestaköll hafa verið sameinuð og kirkjuleg þjónusta er sérstökum erfiðleikum háð.</dd>
<dt>5.</dt>
<dd>Að kosta búferlaflutning guðfræðinga, sem settir eru til þjónustu samkvæmt 1. tölul.</dd>
<dt>6.</dt>
<dd>Að styrkja framhaldsnám guðfræðinga og annarra starfsmanna kirkjunnar til undirbúnings undir kirkjuleg störf.</dd>
<dt>7.</dt>
<dd>Að styðja hvers konar starfsemi kirkjunnar til eflingar kristinni trú og siðgæði með þjóðinni, svo sem útgáfu á hjálpargögnum í safnaðarstarfi og kristilegu fræðsluefni, enn fremur félög og stofnanir, sem vinna að mikilvægum verkefnum á kirkjunnar vegum.</dd>
<dt>8.</dt>
<dd>Að sinna að öðru leyti eftir þörfum þeim verkefnum, sem prestakallasjóður hefur gegnt til þessa.</dd>
</dl>





22. gr.

     Fastir starfsmenn kirkjunnar, sem ráðnir eru til fullrar vinnu skv. 21. gr., skulu njóta réttinda og bera skyldur opinberra starfsmanna.



23. gr.

     Kirkjuráð hinnar íslensku þjóðkirkju hefur á hendi umsjá og stjórn kristnisjóðs og ber ábyrgð fyrir kirkjuþingi á stjórn hans. Kirkjuráð semur árlega fjárhagsáætlun fyrir sjóðinn, og skal hún samþykkt af dóms- og kirkjumálaráðuneytinu. Reikningsleg endurskoðun skal framkvæmd af ríkisendurskoðuninni.



