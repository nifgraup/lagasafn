<hr />

h2. Lög um útflutningsleyfi o.fl.

*1988 nr. 4 11. janúar*

<hr />


 *Tóku gildi 15. janúar 1988.* _Breytt með_ l. 82/1998 (tóku gildi 1. okt. 1998) og "l. 88/2008":2008088.html (tóku gildi 1. jan. 2009 nema brbákv. VII sem tók gildi 21. júní 2008).

 ■ *1. gr.* Utanríkisráðuneytinu er heimilt að ákveða að ekki megi bjóða, selja né flytja vörur til útlanda nema að fengnu leyfi. Útflutningsleyfi getur ráðuneytið bundið skilyrðum sem nauðsynleg þykja.
 □ Útflytjendur eru skyldir að veita ráðuneytinu þær upplýsingar, sem það óskar, um allt er varðar sölu og útflutning vara sem seljast eiga til útlanda.
■ *2. gr.* Ráðherra getur í reglugerð[^1)^] sett nánari ákvæði um framkvæmd laga þessara.
    _[^1)^]Rg. 70/1993_, sbr. 502/1996.
 ■ *3. gr.* Brot gegn ákvæðum laga þessara og reglum, settum samkvæmt þeim, varða sektum. Ef miklar sakir eru eða brot ítrekað má auk sektar dæma sökunaut í ...[^1)^] fangelsi allt að fjórum árum. Þá má svipta hann atvinnurétti, sbr. 68. gr. almennra hegningarlaga, um stundarsakir eða fyrir fullt og allt. Upptaka eigna skv. 69. gr. almennra hegningarlaga skal og heimil vera.
 □ ...[^2)^]
    _[^1)^]L. 82/1998, 189. gr._ [^2)^]"L. 88/2008, 233. gr.":2008088.html#g233
 ■ *4. gr.* Lög þessi öðlast þegar gildi. ...


