<hr />

h2. Lög um þjóðsöng Íslendinga

*1983 nr. 7 8. mars*

<hr />

*Tóku gildi 25. mars 1983.* Breytt með "l. 82/1998":/altext/stjt/1998.082.html (tóku gildi 1. okt. 1998).

 ■ *1. gr.* Þjóðsöngur Íslendinga er „Ó Guð vors lands“, ljóð eftir Matthías Jochumsson og lag Sveinbjörns Sveinbjörnssonar.
■ *2. gr.* Þjóðsöngurinn er eign íslensku þjóðarinnar, og fer forsætisráðuneytið með umráð yfir útgáfurétti á honum.
■ *3. gr.* Þjóðsönginn skal ekki flytja eða birta í annarri mynd en hinni upprunalegu gerð. Ekki er heimilt að nota þjóðsönginn á nokkurn hátt í viðskipta- eða auglýsingaskyni.
■ *4. gr.* Nú rís ágreiningur um rétta notkun þjóðsöngsins og sker þá forsætisráðherra úr.
■ *5. gr.* Með forsetaúrskurði skal setja nánari ákvæði um notkun þjóðsöngsins, ef þörf þykir.
■ *6. gr.* Brot gegn ákvæðum laga þessara varða sektum eða [fangelsi allt að 2 árum].[^1)^] Með mál út af slíkum brotum skal farið að hætti opinberra mála.
    _[^1)^]_"L. 82/1998, 171. gr.":/altext/stjt/1998.082.html


