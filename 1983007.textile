<hr />

h2. Lög um þjóðsöng Íslendinga

*1983 nr. 7 8. mars*

<hr />


 *Tóku gildi 25. mars 1983.* _Breytt með_ "l. 82/1998":/altext/stjt/1998.082.html (tóku gildi 1. okt. 1998), "l. 88/2008":/altext/stjt/2008.088.html (tóku gildi 1. jan. 2009 nema brbákv. VII sem tók gildi 21. júní 2008) og "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *forsætisráðherra* eða *forsætisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Þjóðsöngur Íslendinga er „Ó Guð vors lands“, ljóð eftir Matthías Jochumsson og lag Sveinbjörns Sveinbjörnssonar.
 ■ *2. gr.* Þjóðsöngurinn er eign íslensku þjóðarinnar, og fer [ráðuneytið][^1)^] með umráð yfir útgáfurétti á honum.
    _[^1)^]"L. 126/2011, 96. gr.":/altext/stjt/2011.126.html_
 ■ *3. gr.* Þjóðsönginn skal ekki flytja eða birta í annarri mynd en hinni upprunalegu gerð. Ekki er heimilt að nota þjóðsönginn á nokkurn hátt í viðskipta- eða auglýsingaskyni.
 ■ *4. gr.* Nú rís ágreiningur um rétta notkun þjóðsöngsins og sker þá [ráðherra][^1)^] úr.
    _[^1)^]"L. 126/2011, 96. gr.":/altext/stjt/2011.126.html_
 ■ *5. gr.* Með forsetaúrskurði skal setja nánari ákvæði um notkun þjóðsöngsins, ef þörf þykir.
 ■ *6. gr.* Brot gegn ákvæðum laga þessara varða sektum eða [fangelsi allt að 2 árum].[^1)^] ...[^2)^]
    _[^1)^]"L. 82/1998, 171. gr.":/altext/stjt/1998.082.html [^2)^]"L. 88/2008, 233. gr.":/altext/stjt/2008.088.html#G233_


