<hr />

h2. [Lög um Neytendastofu][^1)^]

*2005 nr. 62 20. maí*

<hr />

   _[^1)^]"L. 125/2013, 4. gr.":/altext/stjt/2013.125.html_

 *Tóku gildi 1. júlí 2005, nema ákvæði til bráðabirgða sem tók gildi 25. maí 2005.* _Breytt með_ "l. 47/2006":/altext/stjt/2006.047.html (tóku gildi 1. júlí 2006), "l. 34/2007":/altext/stjt/2007.034.html (tóku gildi 30. mars 2007), "l. 29/2009":/altext/stjt/2009.029.html (tóku gildi 2. apríl 2009), "l. 98/2009":/altext/stjt/2009.098.html (tóku gildi 1. okt. 2009 nema 69. og 70. gr. sem tóku gildi 1. jan. 2010), "l. 162/2010":/altext/stjt/2010.162.html (tóku gildi 1. jan. 2011), "l. 126/2011":/altext/stjt/2011.126.html (tóku gildi 30. sept. 2011), "l. 125/2013":/altext/stjt/2013.125.html (tóku gildi 31. des. 2013) og "l. 39/2014":/altext/stjt/2014.039.html (tóku gildi 1. sept. 2014).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Neytendastofa er ríkisstofnun sem starfa skal að stjórnsýsluverkefnum á sviði neytendamála, vöruöryggismála, opinberrar markaðsgæslu [og mælifræði][^1)^] svo sem nánar er kveðið á um í lögum þessum. Neytendastofa heyrir undir [ráðherra].[^2)^]
    _[^1)^]"L. 39/2014, 11. gr.":/altext/stjt/2014.039.html [^2)^]"L. 126/2011, 405. gr.":/altext/stjt/2011.126.html_
 ■ *2. gr.* Neytendastofa skal annast framkvæmd laga um eftirlit með óréttmætum viðskiptaháttum og gagnsæi markaðarins og laga um öryggi vöru og opinbera markaðsgæslu, svo sem nánar er kveðið á um í lögum um það efni. ...[^1)^] ...[^2)^] Einnig skal stofnunin hafa yfirumsjón með lögmælifræði og hagnýtri mælifræði og sjá um framkvæmd laga um [mælingar, mæligrunna og vigtarmenn].[^3)^] Þá skal Neytendastofa leysa af hendi þau verk sem henni eru falin í öðrum lögum.
 □ [Neytendastofa skal stuðla að fræðslu til almennings um neytendamál og önnur verkefni sem stofnuninni verða falin með lögum eða reglugerðum. Neytendastofa skal skila ráðherra árlega skýrslu um starfsemi sína á liðnu almanaksári. Skýrsluna skal birta opinberlega.][^1)^]
    _[^1)^]"L. 125/2013, 1. gr.":/altext/stjt/2013.125.html [^2)^]"L. 39/2014, 12. gr.":/altext/stjt/2014.039.html [^3)^]"L. 34/2007, 12. gr.":/altext/stjt/2007.034.html_
 ■ *3. gr.* Ráðherra skipar forstjóra Neytendastofu til fimm ára í senn.
 □ [Forstjóri stjórnar daglegum rekstri Neytendastofu og ræður aðra starfsmenn. Forstjóri ber ábyrgð á að starfsemi og rekstur stofnunarinnar sé í samræmi við lög og stjórnvaldsfyrirmæli, að rekstrarútgjöld og rekstrarafkoma sé í samræmi við fjárlög og að fjármunir séu nýttir á árangursríkan hátt.][^1)^]
 □ Ráðherra getur með reglugerð sett nánari reglur um skipulag og starfsemi Neytendastofu.
    _[^1)^]"L. 125/2013, 2. gr.":/altext/stjt/2013.125.html_
 ■ *4. gr.* Ráðherra skipar áfrýjunarnefnd neytendamála, sem í sitja þrír menn og jafnmargir til vara, til fjögurra ára í senn. Skulu formaður nefndarinnar og varamaður hans fullnægja skilyrðum til að hljóta skipun í embætti héraðsdómara. Ráðherra ákveður þóknun nefndarmanna sem greiðist úr ríkissjóði.
 □ Til áfrýjunarnefndar neytendamála má skjóta stjórnvaldsákvörðunum sem teknar eru samkvæmt eftirtöldum lögum:
    a. lögum um eftirlit með óréttmætum viðskiptaháttum og gagnsæi markaðarins,
    b. lögum um öryggi vöru og opinbera markaðsgæslu og
    c. öðrum lögum á málefnasviði Neytendastofu sé heimild til slíks að finna í þeim lögum.
 □ Skrifleg kæra skal berast áfrýjunarnefndinni innan fjögurra vikna frá því að aðila máls var tilkynnt um ákvörðun skv. 2. mgr. Úrskurður áfrýjunarnefndarinnar skal liggja fyrir innan sex vikna frá málskoti.
 □ Úrskurðir nefndarinnar eru fullnaðarúrskurðir innan stjórnsýslunnar og eru aðfararhæfir.
 ■ *5. - 11. gr.* ...[^1)^]
    _[^1)^]"L. 125/2013, 3. gr.":/altext/stjt/2013.125.html_
 ■ *12. gr.* Lög þessi öðlast gildi 1. júlí 2005. "...":http://www.althingi.is/altext/stjt/2005.062.html
 □ "...":http://www.althingi.is/altext/stjt/2005.062.html
 ■ *13. gr.* "...":http://www.althingi.is/altext/stjt/2005.062.html
 ■ *Ákvæði til bráðabirgða.* Við gildistöku laga þessara skal starfsmönnum Löggildingarstofu boðið annað starf hjá Neytendastofu. Við ráðstöfun þeirra starfa þarf ekki að gæta "7. gr. laga nr. 70/1996":1996070.html#G7, um réttindi og skyldur starfsmanna ríkisins.
 □ Við samþykkt laga þessara skipar [ráðherra][^1)^] tveggja manna undirbúningsnefnd sem hafa skal heimild til að undirbúa gildistöku laganna, þ.m.t. að bjóða starfsmönnum Löggildingarstofu og Samkeppnisstofnunar, eftir því sem við á, annað starf hjá Neytendastofu.
    _[^1)^]"L. 98/2009, 58. gr.":/altext/stjt/2009.098.html_


