<hr />

h2. Lög um bann gegn jarðraski

*1940 nr. 123 17. ágúst*

<hr />




1. gr.

        Í kaupstöðum, kauptúnum og sjávarþorpum er bannað grjótnám, malartaka og annað jarðrask í fjörum og svo langt frá flóðmáli, að öruggt sé, að ekki stafi af því landbrot eða aðrar skemmdir af völdum sjávar. Bann þetta nær þó ekki til ruðnings á bátalendingum né til grunnjöfnunar vegna hafnargerða eða annarra mannvirkja. ...[^1)^]


_[^1)^]"L. 48/1956, 35. gr.":/altext/stjtnr.html#1956048?g35_




2. gr.

        Nú hagar þannig til, þar sem sand- og malartaka er bönnuð samkvæmt 1. mgr. 1. gr., að áhættulaust virðist að taka efni í landi, sem ofangreind ákvæði ná til, og getur þá landeigandi leyft jarðraskið á ákveðnu svæði með samþykki [Náttúruverndar ríkisins][^1)^] að fengnum tillögum bæjarstjórnar eða hreppsnefndar. Slíkt leyfi má ekki veita til lengri tíma en 5 ára í senn, en það má endurnýja með samþykki [Náttúruverndar ríkisins],[^1)^] ef það er þá talið hættulaust. Nú þykir einhverjum rétti sínum hallað, og getur hann þá skotið ákvörðun [Náttúruverndar ríkisins][^1)^] til ráðherra, og er úrskurður hans um málið fullnaðarúrskurður.
         Nú hefir leyfi verið fengið, og ber þá bæjarstjórn eða hreppsnefnd að auglýsa og merkja á fullnægjandi hátt, á hvaða svæði efnisnámið sé leyft.


_[^1)^]"L. 93/1996, 41. gr.":1996093.html#g41_




3. gr.

        [Brot gegn lögum þessum varða sektum og fer um mál út af brotunum að hætti opinberra mála.][^1)^]


_[^1)^]"L. 75/1982, 41. gr.":/altext/stjtnr.html#1982075?g41_




