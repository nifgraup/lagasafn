<hr />

h2. Lög um ákvörðun dauða

*1991 nr. 15 6. mars*

<hr />


 *Tóku gildi 17. apríl 1990 (á að vera 17. apríl 1991).* _Breytt með_ "l. 162/2010":/altext/stjt/2010.162.html (tóku gildi 1. jan. 2011) og "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *heilbrigðisráðherra* eða *velferðarráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Það er hlutverk læknis að ákvarða um dauða manns og rita dánarvottorð. Honum ber að beita reynslu sinni og þeirri þekkingu sem hverju sinni er tiltæk til þessa verks.
 ■ *2. gr.* Maður telst vera látinn þegar öll heilastarfsemi hans er hætt og engin ráð eru til að heilinn starfi á ný.
 ■ *3. gr.* Staðfesta má dauða manns ef hjartsláttur og öndun hafa stöðvast svo lengi að öll heilastarfsemi er hætt.
 □ Hafi öndun og hjartastarfsemi verið haldið við með vélrænum hætti skal ákvörðun um dauða byggjast á því að skoðun leiði í ljós að öll heilastarfsemi sé hætt.
 ■ *4. gr.* [Ráðherra er fer með heilbrigðismál][^1)^] skal setja reglur um það hvaða rannsóknum skuli beita til þess að ganga úr skugga um að öll heilastarfsemi sé hætt. Reglur þessar skulu vera í samræmi við tiltæka læknisfræðilega þekkingu á hverjum tíma.
    _[^1)^]"L. 126/2011, 150. gr.":/altext/stjt/2011.126.html_
 ■ *5. gr.* Lög þessi öðlast þegar gildi.


