<hr />

h2. Lög um Skákskóla Íslands

*1990 nr. 76 17. maí*

<hr />


 *Tóku gildi 1. janúar 1991.* _Breytt með_ "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *mennta- og menningarmálaráðherra* eða *mennta- og menningarmálaráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* Á vegum Skáksambands Íslands og í samvinnu við [ráðuneytið][^1)^] starfar skóli er nefnist Skákskóli Íslands.
    _[^1)^]"L. 126/2011, 146. gr.":/altext/stjt/2011.126.html_
 ■ *2. gr.* Skólinn er starfræktur í húsakynnum Skáksambands Íslands. Skal árlega veittur til hans styrkur á fjárlögum sem hér segir:
    a. Framlag sem nemi einu stöðugildi í 8. þrepi 144. lfl. BHM.
    b. Rekstrarstyrkur sem nemi hæfilegri leigu fyrir afnot húsnæðis.
 ■ *3. gr.* Hlutverk skólans er að annast skákkennslu og hafa á hendi hvers kyns fræðslu sem miðar að því að efla vöxt og viðgang skáklistarinnar á Íslandi. Skal skólinn m.a. halda námskeið úti á landi í samvinnu við skóla og taflfélög.
 ■ *4. gr.* Skólastjórn Skákskóla Íslands skal skipuð þremur mönnum sem tilnefndir eru af eftirtöldum aðilum til þriggja ára í senn: [Ráðherra][^1)^] skipar einn, Skáksamband Íslands skipar tvo, þar af annan í samráði við Félag íslenskra stórmeistara.
 □ Stjórnin skiptir sjálf með sér verkum. Nánar skal kveðið á um verksvið hennar í reglugerð.
    _[^1)^]"L. 126/2011, 146. gr.":/altext/stjt/2011.126.html_
 ■ *5. gr.* Skólastjórn ræður skólastjóra Skákskóla Íslands sem annast rekstur skólans og ræður til hans kennara með samþykki stjórnar.
 ■ *6. gr.* Skólinn skiptist í almenna deild og framhaldsdeild. Nám í almennum deildum skal auglýst og greiða nemendur námsgjald fyrir. Í framhaldsdeild eru nemendur valdir á grundvelli inntökuprófs og skólavist ókeypis. Kennslu í framhaldsdeild annast skákmeistarar sem laun þiggja samkvæmt lögum um launasjóð stórmeistara í skák.
 □ Í starfsemi skólans er skylt að gæta jafnréttis kynjanna í hvívetna.
 □ Nánar skal kveðið á um starfsemi deilda og tilhögun kennslu í reglugerð.[^1)^]
    _[^1)^]"Rg. 459/1990":http://www.reglugerd.is/interpro/dkm/WebGuard.nsf/key2/459-1990._
 ■ *7. gr.* Til að standa straum af kostnaði við stofnun skólans skal veittur sérstakur styrkur á fjárlögum ársins 1991.
 ■ *8. gr.* [Ráðherra][^1)^] er heimilt að semja við önnur félagasamtök eða einkaaðila um rekstur skákskóla samkvæmt lögum þessum.
    _[^1)^]"L. 126/2011, 146. gr.":/altext/stjt/2011.126.html_
 ■ *9. gr.* Lög þessi öðlast gildi 1. janúar 1991.


