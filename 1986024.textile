<hr />

h2. [Lög um skiptaverðmæti][^1)^]

*1986 nr. 24 7. maí*

<hr />

   _[^1)^]"L. 44/2013, 4. gr.":/altext/stjt/2013.044.html_

 *Tóku gildi 12. maí 1986.* _Breytt með_ "l. 93/1986":/altext/stjt/1986.093.html (tóku gildi 1. jan. 1987), "l. 21/1987":/altext/stjtnr.html#1987021 (tóku gildi 14. apríl 1987 nema 2. gr. sem tók gildi 1. júní 1987; komu til framkvæmda skv. fyrirmælum í 4. gr.), "l. 45/1992":/altext/stjt/1992.045.html (tóku gildi 10. júní 1992), "l. 79/1994":/altext/stjt/1994.079.html (tóku gildi 30. maí 1994), "l. 84/1995":/altext/stjt/1995.084.html (tóku gildi 21. júní 1995), "l. 80/1997":/altext/stjt/1997.080.html (tóku gildi 1. jan. 1998), "l. 88/2002":/altext/stjt/2002.088.html (tóku gildi 23. maí 2002), "l. 88/2008":/altext/stjt/2008.088.html (tóku gildi 1. jan. 2009 nema brbákv. VII sem tók gildi 21. júní 2008), "l. 126/2011":/altext/stjt/2011.126.html (tóku gildi 30. sept. 2011) og "l. 44/2013":/altext/stjt/2013.044.html (tóku gildi 1. jan. 2014).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *sjávarútvegs- og landbúnaðarráðherra* eða *atvinnuvega- og nýsköpunarráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 *I. kafli.* *Um skiptaverðmæti sjávarafla.*
 ■ *1. gr.* [Þegar afli fiskiskipa er seldur óunninn hér á landi er skiptaverðmæti aflans til hlutaskipta og aflaverðlauna 75% af því heildarverðmæti sem útgerðin fær fyrir hann. [Ekki er heimilt að draga frá heildarverðmæti afla í þessu sambandi kostnað við kaup á veiðiheimildum.][^1)^] Þessi hlutfallstala skal hækka eða lækka við breytingar á verði gasolíu til fiskiskipa með hliðsjón af því gasolíuverði í birgðum olíufélaganna sem olíuverðsákvörðun miðast við hverju sinni. Skiptahlutfallið skal hækka um eitt prósentustig fyrir hverja 12 Bandaríkjadala lækkun á birgðaverði gasolíu niður fyrir 109 Bandaríkjadali á tonn fob en lækka um eitt prósentustig fyrir hverja 12 Bandaríkjadala hækkun á birgðaverði gasolíu umfram 133 Bandaríkjadali á tonn fob. Skiptaverðmæti aflans skal þó aldrei vera lægra samkvæmt þessari grein en 70% af heildarverðmæti. Breytingar á gasolíuverði til fiskiskipa skulu miðast við mánaðamót.
 □ Frá og með 1. júní 1987 skal skiptaverðmæti skv. 1. málsl. 1. mgr. hækka í 76% af heildaraflaverðmæti. Frá sama tíma breytist viðmiðun til lækkunar skiptaverðmætishlutfalls skv. 3. málsl. 1. mgr. á þann hátt að hlutfallstalan lækki um eitt prósentustig fyrir hverja 12 Bandaríkjadala hækkun á birgðaverði gasolíu umfram 145 Bandaríkjadali á tonn fob.][^2)^]
    _[^1)^]"L. 79/1994, 10. gr.":/altext/stjt/1994.079.html [^2)^]"L. 21/1987, 1. gr.":/altext/stjtnr.html#1987021?g1_
 ■ *2. gr.* Þegar fiskiskip siglir með ísfisk til sölu í erlendri höfn er skiptaverðmæti aflans til hlutaskipta, aflaverðlauna og aukaaflaverðlauna 64% af því heildarverðmæti (brúttósöluverðmæti) sem útgerðin fær fyrir hann. Þetta hlutfall skal þó vera 70% þegar fiski er landað til bræðslu erlendis.
 ■ *3. gr.* [Þegar afli fiskiskips er fluttur ísaður í kössum með öðru skipi til sölu á erlendum markaði skal draga frá heildarverðmæti flutningskostnað, erlenda tolla og kostnað við söluna erlendis annan en umboðslaun. Skiptaverðmæti skal vera 76% af þannig ákveðnu söluverði með þeim breytingum til hækkunar eða lækkunar sem kveðið er á um í 1. gr.][^1)^]
    _[^1)^]"L. 21/1987, 2. gr.":/altext/stjtnr.html#1987021?g2_
 ■ *4. gr.* [Þegar seldur er afli fiskiskips sem frystir bolfisk um borð, heilan eða flakaðan, er skiptaverðmætið 74,5% af fob-verðmæti framleiðslunnar við útflutning. Þetta skiptahlutfall skal þó vera 69% af cif-verðmætinu sé þannig samið um sölu framleiðslunnar.
 □ Þegar seldur er afli fiskiskips sem frystir rækju um borð er skiptaverðmætið 71,5% af fob-verðmæti framleiðslunnar við útflutning. Þetta hlutfall skal þó vera 66% af cif-verðmætinu sé þannig samið um sölu framleiðslunnar.
 □ Skiptahlutfallið skal hækka eða lækka um hálft prósentustig fyrir hvert eitt prósentustig sem skiptahlutfallið breytist til hækkunar eða lækkunar skv. 1. og 2. mgr. 1. gr.][^1)^]
    _[^1)^]"L. 21/1987, 3. gr.":/altext/stjtnr.html#1987021?g3_

 *II. kafli.* *...[^1)^]*
    _[^1)^]"L. 44/2013, 1. gr.":/altext/stjt/2013.044.html_

 *III. kafli.* *...[^1)^]*
    _[^1)^]"L. 93/1986, 11. gr.":/altext/stjt/1986.093.html_

 *IV. kafli.* *"...":http://www.althingi.is/vefur/lagas-hlp.html*
 *V. kafli.* *"...":http://www.althingi.is/vefur/lagas-hlp.html*
 *VI. kafli.* *Um reglugerð og gildistöku.*
 ■ *16. gr.* [Ráðherra setur nánari reglur[^1)^] um framkvæmd laga þessara.][^2)^]
    _[^1)^]"Rg. 147/1998":http://www.reglugerd.is/interpro/dkm/WebGuard.nsf/key2/147-1998. [^2)^]"L. 44/2013, 2. gr.":/altext/stjt/2013.044.html_
 ■ *17. gr.* Lög þessi öðlast þegar gildi og taka ákvæði þeirra til fiskafla og sjávarafurðaframleiðslu frá og með 15. maí 1986. "...":http://www.althingi.is/vefur/lagas-hlp.html
 ■ *18. gr.* [Brot á 2. málsl. 1. mgr. 1. gr. varðar sektum nema þyngri refsing liggi við samkvæmt öðrum lögum. ...[^1)^]][^2)^]
    _[^1)^]"L. 88/2008, 233. gr.":/altext/stjt/2008.088.html#G233 [^2)^]"L. 79/1994, 11. gr.":/altext/stjt/1994.079.html_

 *Ákvæði til bráðabirgða.*
 ■ *I.* "...":http://www.althingi.is/vefur/lagas-hlp.html
 □ [Eignum Styrktar- og lánasjóðs fiskiskipa og Framkvæmdasjóðs, sem verið hafa í vörslu Fiskveiðasjóðs, skal varið til rannsókna á kjörhæfni veiðarfæra og áhrifum þeirra á lífríki sjávar. Skal ráðherra semja við fjármálastofnanir um varðveislu og innheimtu verðbréfa sjóðanna.][^1)^]
    _[^1)^]"L. 80/1997, brbákv.":/altext/stjt/1997.080.html_
 ■ *[II.* Framleiðendur sjávarafurða og aðrir fiskkaupendur, svo og þeir sem taka sjávarafurðir í umboðssölu, skulu greiða tiltekið hlutfall, allt að 0,5% af samanlögðu verðmæti þess afla sem þeir taka við af opnum bátum, þilfarsbátum undir 10 lestum og krókaaflamarksbátum, inn á reikning tilgreindra samtaka útgerðaraðila, enda hafi útgerðaraðili, eða samtök útgerðaraðila fyrir hans hönd samkvæmt umboði, óskað eftir því að svo verði gert.
 □ Samtök útgerðaraðila skulu láta framleiðendum sjávarafurða og öðrum fiskkaupendum í té skrá yfir þá útgerðaraðila sem hafa óskað þess að greiða gjald skv. 1. mgr. inn á reikning þeirra. Samtökin skulu leitast við að hafa með sér samvinnu um gerð slíkrar skrár svo að einungis verði til ein skrá um gjaldendur. Færsla á skrána felur í sér staðfestingu þess að útgerðaraðili óski þess að greiða gjald skv. 1. mgr. Á skránni skulu koma fram upplýsingar um hversu hátt álagningarhlutfall skv. 1. mgr. skal vera. Heimilt er að birta skrána á netinu. Gjaldanda skal heimilt að segja sig frá greiðslu samkvæmt skránni án tillits til samþykkta þeirra samtaka sem hann kann að eiga aðild að. Uppsögnin öðlast gildi í upphafi annars mánaðar frá því að beiðni þar um var send viðkomandi samtökum.
 □ Þegar framleiðandi sjávarafurða veðsetur framleiðslu sína við töku afurðaláns hjá viðskiptabanka skal það ekki standa í vegi ráðstöfunar skv. 1. mgr. Greiðsla skal innt af hendi innan 14 daga frá því að fiskur var afhentur. Sama skylda hvílir á þeim sem taka fisk í umboðssölu.
 □ Ákvæði þetta fellur úr gildi 1. janúar 2016.][^1)^]
    _[^1)^]"L. 44/2013, 3. gr.":/altext/stjt/2013.044.html_


