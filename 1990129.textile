<hr />

h2. Lög um Samskiptamiðstöð heyrnarlausra og heyrnarskertra

*1990, nr. 129, 31. desember*

<hr />

h3. I. kafli.

h3. Markmið og gildissvið.

*1. gr.*

        Markmið laga þessara er að stuðla að jafnrétti heyrnarlausra til þjónustu sem víðast í þjóðfélaginu á grundvelli táknmáls heyrnarlausra.




*2. gr.*

        Hlutverk Samskiptamiðstöðvar heyrnarlausra og heyrnarskertra er að annast:

<dl>
<dt></dt>
<dd>a. rannsóknir á íslensku táknmáli,</dd>
<dt></dt>
<dd>b. kennslu táknmáls,</dd>
<dt></dt>
<dd>c. táknmálstúlkun,</dd>
<dt></dt>
<dd>d. aðra þjónustu.</dd>
</dl>


         Um skipan þjónustunnar skal kveðið á í reglugerð.
         Stofnunin skal hafa samstarf við svæðisstjórnir um málefni fatlaðra, Greiningar- og ráðgjafarstöð ríkisins, Heyrnleysingjaskólann, Heyrnar- og talmeinastöð Íslands, Námsgagnastofnun og aðra opinbera aðila varðandi málefni er snerta starfsemi þeirra. Sama gildir um samstarf við félög áhugamanna.




h3. II. kafli.

h3. Stjórnun.

*3. gr.*

        Menntamálaráðherra skipar stofnuninni fimm manna stjórn til fjögurra ára í senn og jafnmarga til vara:

<dl>
<dt></dt>
<dd>a. einn fulltrúa tilnefndan af Félagi heyrnarlausra,</dd>
<dt></dt>
<dd>b. einn fulltrúa tilnefndan af Foreldra- og styrktarfélagi heyrnardaufra,</dd>
<dt></dt>
<dd>c. einn fulltrúa tilnefndan af félagsmálaráðherra,</dd>
<dt></dt>
<dd>d. einn fulltrúa tilnefndan af heilbrigðisráðherra og</dd>
<dt></dt>
<dd>e. skipar menntamálaráðherra einn fulltrúa án tilnefningar. Skal hann vera formaður. Varamenn skulu skipaðir á sama hátt.</dd>
</dl>






*4. gr.*

        Menntamálaráðherra skipar forstöðumann til fimm ára í senn að fengnum tillögum stjórnar stofnunarinnar. Hann á sæti á fundum stjórnarinnar með málfrelsi og tillögurétti og sér um framkvæmd á ákvörðunum hennar. Forstöðumaður annast daglegan rekstur stofnunarinnar.




*5. gr.*

        [Forstöðumaður ræður annað starfsfólk.][^1)^]


_[^1)^]"L. 83/1997, 125. gr.":ekkitil/ekkitil.html?1997083#g125_

*6. gr.*

        Samskiptamiðstöð gerir fjárhags- og framkvæmdaáætlun til allt að fimm ára. Stjórn stofnunarinnar staðfestir áætlanir og fylgist með framkvæmd þeirra. Menntamálaráðherra getur, að fengnum tillögum stjórnar stofnunarinnar, sett gjaldskrá fyrir þá þjónustu sem samskiptamiðstöðin veitir.




*7. gr.*

        Lög þessi öðlast þegar gildi. Lögin skal endurskoða innan fjögurra ára frá gildistöku þeirra.




