<hr />

h2. Lög um veitinga- og gististaði

*1985 nr. 67 28. júní*

<hr />




1. gr.

        Samgönguráðherra fer með yfirstjórn mála samkvæmt lögum þessum.
         Lög þessi taka til sölu á gistingu, sölu veitinga annarra en áfengis og leigu á samkomusölum í atvinnuskyni.
         Enginn má stunda rekstur skv. 2. mgr. nema hafa til þess leyfi.



2. gr.

        [Til þess að öðlast leyfi samkvæmt lögum þessum þarf umsækjandi að:

<dl>
<dt></dt>
<dd>a. Eiga lögheimili hér á landi samfellt í a.m.k. eitt ár.</dd>
<dt></dt>
<dd>b. Vera fjárráða og hafa forræði á búi sínu.</dd>
</dl>

[Ríkisborgarar annarra ríkja Evrópska efnahagssvæðisins skulu frá og með gildistöku samnings um hið Evrópska efnahagssvæði vera undanþegnir skilyrði um heimilisfesti á Íslandi samkvæmt nánari ákvæðum sem ráðherra setur með reglugerð.[^1)^]][^2)^]
         Leyfi samkvæmt lögum þessum má veita félagi eða öðrum lögaðila sem á heimili hér á landi, enda sé framkvæmdastjóri slíks lögaðila fjárráða og hafi forræði á búi sínu. Sé um að ræða erlendan aðila eða íslenskan lögaðila sem erlendur aðili á hlut í er leyfisveiting þó háð því að fullnægt sé þeim skilyrðum laga um fjárfestingu erlendra aðila í atvinnurekstri.][^3)^]
         Nafn á fyrirtæki og/eða atvinnustarfsemi skal falla að hljóðkerfi og beygingum í íslensku máli.
         Ágreiningi, sem rísa kann út af nafni, má skjóta til nefndar þeirrar sem starfar samkvæmt "lögum nr. 35/1953":1953035.html.
         Ráðherra er heimilt að setja í reglugerð ákvæði um menntun starfsfólks veitinga- og gististaða sem lög þessi taka til og binda leyfi samkvæmt lögum þessum skilyrðum er að því lúta.


_[^1)^]Augl. 576/1993.[^2)^]"L. 62/1993, 8. gr.":/altext/stjt/1993.062.html[^3)^]"L. 23/1991, 19. gr.":/altext/stjt/1991.023.html_




3. gr.

        Lögreglustjóri veitir leyfi samkvæmt lögum þessum, að fenginni umsögn sveitarstjórnar, eldvarnaeftirlits, heilbrigðisnefndar og vinnueftirlits.
         Leyfið er veitt til fjögurra ára í senn og skal þá endurnýjað. Leyfið skal vera bundið við stað og nafn og er ekki framseljanlegt.
         Synja má leyfisumsókn geri sérstakar aðstæður starfsemina óæskilega. Umsækjanda skal tilkynnt slík ákvörðun skriflega og ástæður tilgreindar.
         Synjun eða veitingu leyfis má skjóta til ráðuneytis.



4. gr.

        Taki nýr aðili við rekstri sem leyfi þarf til samkvæmt lögum þessum skal sótt um nýtt leyfi. Meðan umsókn er til afgreiðslu gildir fyrra leyfi.



5. gr.

        Þrotabúi leyfishafa er heimilt að halda starfsemi áfram meðan á skiptum stendur.



6. gr.

        Dánarbúi leyfishafa eða [þeim, sem hefur tekið starfsemi að arfi, er heimilt að halda henni][^1)^] áfram í allt að eitt ár eftir andlát leyfishafa án nýs leyfis.


_[^1)^]"L. 20/1991, 136. gr.":1991020.html#g136_




7. gr.

        Lögreglustjóra er heimilt að afturkalla leyfi er hann hefur veitt:

<dl>
<dt></dt>
<dd>a. ef skilyrðum 2. gr. er ekki lengur fullnægt,</dd>
<dt></dt>
<dd>b. ef leyfishafi hefur verið dæmdur til refsingar fyrir brot gegn lögum þessum eða reglum sem settar eru samkvæmt þeim.</dd>
</dl>


         Úrskurði lögreglustjóra um afturköllun leyfis má skjóta til ráðuneytis innan 14 daga frá uppkvaðningu og heldur leyfishafi rétti sínum óskertum þar til úrskurður ráðuneytis er fenginn. Kærufrestur telst frá þeim degi er leyfissvipting var tilkynnt leyfishafa skriflega.



8. gr.

        Flokkun gististaða er sem hér segir:

<dl>
<dt></dt>
<dd><p>a. Hótel.</p>
<p>Gististaður þar sem gestamóttaka er opin allan sólarhringinn og morgunverður framreiddur. Fullbúin snyrting skal vera með hverju herbergi. Undanþágu má þó veita fyrir hluta herbergja. Þó skal alltaf vera handlaug í hverju herbergi og fullbúin snyrting nærliggjandi.</p></dd>
<dt></dt>
<dd><p>b. Gistiheimili.</p>
<p>Gististaður með takmarkaða þjónustu. Handlaug skal vera í hverju herbergi og salerni nærliggjandi. Jafnframt skulu gestir eiga aðgang að fullbúinni baðaðstöðu.</p></dd>
<dt></dt>
<dd><p>c. Gistiskáli.</p>
<p>Svefnpokagisting í herbergjum eða svefnskálum.</p></dd>
<dt></dt>
<dd><p>d. Gisting á einkaheimilum.</p>
<p>Gisting á heimili leigusala.</p></dd>
</dl>


         Gistileyfi veitir einnig rétt til veitingasölu samkvæmt ákvæðum þar um.



9. gr.

        Flokkun veitingastaða er sem hér segir:

<dl>
<dt></dt>
<dd><p>a. Veitingahús.</p>
<p>Veitingastaður með fjölbreyttar veitingar í mat og drykk og fullkomna þjónustu.</p></dd>
<dt></dt>
<dd><p>b. Skemmtistaður.</p>
<p>Veitingastaður með reglubundna skemmtistarfsemi, fjölbreyttar veitingar í mat og/eða drykk og fullkomna þjónustu.</p></dd>
<dt></dt>
<dd><p>c. Veitingastofa, greiðasala.</p>
<p>Veitingastaður með fábreyttar veitingar í mat og/eða drykk og takmarkaða þjónustu.</p></dd>
<dt></dt>
<dd><p>d. Veisluþjónusta, veitingaverslun.</p>
<p>Máltíðasala, ekki til neyslu á staðnum.</p></dd>
<dt></dt>
<dd><p>e. Einkasalir, félagsheimili og útisamkomur.</p>
<p>Tækifærisveitingar á opinberum samkomum eða einkasamkomum. Leyfi bundin við einstök tækifæri.</p></dd>
</dl>





10. gr.

        Rekstraraðilar, er undir þessi lög falla, skulu veita stjórnvöldum upplýsingar samkvæmt nánari fyrirmælum Hagstofu Íslands. Slíkar upplýsingar skulu einungis notaðar til könnunar og skipulagningar á ferðaþjónustunni almennt og/eða rekstri veitinga- og gistihúsa sérstaklega sem atvinnugreinar.



11. gr.

        Lögreglustjóri heldur skrá yfir veitt leyfi samkvæmt lögum þessum. Á skránni skal vera nafn leyfishafa, hvar starfsemin er rekin, hvenær leyfið var afhent, hvenær það gekk í gildi og annað það er ráðuneytið kann að ákveða.



12. gr.

        Um eftirlit fer samkvæmt lögum og reglugerðum um hollustuhætti og heilbrigðismál, eftirlit og aðbúnað, hollustuhætti og öryggi á vinnustöðum og brunamál.



13. gr.

        Gististað er heimilt að halda farangri gesta til tryggingar ógreiddum og ófrágengnum skuldum.
         Sé skuld ekki gerð upp er heimilt að selja viðkomandi eigur til skuldalúkningar.



14. gr.

        Ráðherra setur með reglugerð[^1)^] nánari reglur um framkvæmd laga þessara eigi síðar en sex mánuðum eftir gildistöku þeirra. Um gerð reglugerðarinnar skal hafa samráð við Samband veitinga- og gistihúsa og Hollustuvernd ríkisins.
         [Samgönguráðherra er heimilt að setja reglugerðir um veitinga- og gististaði að því leyti sem það er nauðsynlegt vegna skuldbindinga er leiðir af samningi um Evrópskt efnahagssvæði milli Efnahagsbandalags Evrópu, Kola- og stálbandalags Evrópu og aðildarríkja þess annars vegar og aðildarríkja Fríverslunarsamtaka Evrópu hins vegar, sbr. lög um Evrópska efnahagssvæðið.][^2)^]


_[^1)^]Rg. 288/1987, sbr. 252/1990, 288/1997 og 606/1997.[^2)^]"L. 62/1993, 8. gr.":/altext/stjt/1993.062.html_




15. gr.

        Brot gegn lögum þessum og reglugerðum settum með heimild í þeim varða sektum nema þyngri refsing liggi við samkvæmt öðrum lögum.



16. gr.

        Lög þessi öðlast gildi 1. janúar 1986. ...



*Ákvæði til bráðabirgða.*

        Gistihúsa- og veitingaleyfi samkvæmt ákvæðum "laga nr. 53 20. apríl 1963":/altext/stjtnr.html#1963053 skulu halda gildi sínu þann tíma sem þau kveða á um.



