<hr />

h2. Lög um norrænt fjármögnunarfélag á sviði umhverfisverndar

*1990 nr. 102 12. desember*

<hr />


 *Tóku gildi 19. desember 1990.* _Breytt með_ "l. 129/2004":/altext/stjt/2004.129.html (tóku gildi 31. des. 2005).

 ■ *1. gr.* Stofna skal norrænt fjármögnunarfélag samkvæmt samningi milli Danmerkur, Finnlands, Íslands, Noregs og Svíþjóðar um stofnun norræns fjármögnunarfélags á sviði umhverfismála sem undirritaður var í Reykjavík 2. mars 1990.
■ *2. gr.* Félagið skal undanþegið ákvæðum "laga nr. 63/1979":/altext/stjtnr.html#1979063, um skipan gjaldeyris- og viðskiptamála,[^1)^] svo og annarra laga er setja kunna hömlur á greiðslur í erlendum gjaldeyri eða gjaldeyrisviðskipti, að svo miklu leyti sem slík ákvæði hindra eða torvelda starfsemi félagsins eða efndir skuldbindinga þess.
    _[^1)^]Nú "l. 87/1992":1992087.html._
 ■ *3. gr.* Félagið skal undanþegið aðstöðugjaldi, landsútsvari [og tekjuskatti],[^1)^] svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.
    _[^1)^]_"L. 129/2004, 82. gr.":/altext/stjt/2004.129.html
 ■ *4. gr.* Lánssamningar, sem félagið er aðili að, skulu vera undanþegnir stimpilgjöldum og öðrum gjöldum hins opinbera.
■ *5. gr.* Lög þessi öðlast gildi þegar í stað.


