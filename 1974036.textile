<hr />

h2. Lög um verndun Mývatns og Laxár í Suður-Þingeyjarsýslu

*1974 nr. 36 2. maí*

<hr />

*Tóku gildi 5. júní 1974.* _Breytt með_ "l. 47/1990":/altext/stjt/1990.047.html (tóku gildi 31. maí 1990 nema 14. og 15. gr. sem tóku gildi 1. jan. 1991), "l. 116/1990":/altext/stjt/1990.116.html (tóku gildi 31. des. 1990), "l. 93/1996":1996093.html (tóku gildi 1. jan. 1997), "l. 82/1998":/altext/stjt/1998.082.html (tóku gildi 1. okt. 1998) og "l. 164/2002":/altext/stjt/2002.164.html (tóku gildi 1. jan. 2003).

 ■ *1. gr.* Tilgangur laga þessara er að stuðla að verndun Mývatns- og Laxársvæðisins í Suður-Þingeyjarsýslu.
■ *2. gr.* Ákvæði laganna taka til Skútustaðahrepps og Laxár með hólmum og kvíslum allt að ósi árinnar við Skjálfanda, ásamt 200 metra breiðum bakka meðfram Laxá báðum megin.
■ *3. gr.* Á landssvæði því, er um getur í 2. gr., er hvers konar mannvirkjagerð og jarðrask óheimilt, nema leyfi [Umhverfisstofnunar][^1)^] komi til.
 □ Breytingar á hæð vatnsborðs stöðuvatna og rennsli straumvatna eru einnig óheimilar nema til verndunar og ræktunar þeirra, enda komi til sérstakt leyfi [Umhverfisstofnunar].[^1)^]
 □ Heimilar skulu þó framkvæmdir, sem nauðsynlegar og eðlilegar teljast til búskapar á lögbýlum, nema spjöllum valdi á náttúruverðmætum að dómi [Umhverfisstofnunar].[^1)^]
 □ [Þá eru heimilar án sérstaks leyfis [Umhverfisstofnunar][^1)^] byggingar samkvæmt staðfestu skipulagi, enda hafi stofnunin fallist á skipulagsáætlun þá sem um er að ræða.][^2)^]
    _[^1)^]_"L. 164/2002, 45. gr.":/altext/stjt/2002.164.html [^2)^]"L. 93/1996, 41. gr.":1996093.html
 ■ *4. gr.* Reisa skal og reka náttúrurannsóknastöð við Mývatn. [Umhverfisráðherra skipar stjórn stöðvarinnar samkvæmt tilnefningum Náttúrufræðistofnunar Íslands, raunvísindadeildar Háskóla Íslands, hreppsnefndar Skútustaðahrepps, Landeigendafélags Laxár og Mývatns og [Umhverfisstofnunar][^1)^] og skal fulltrúi hennar vera formaður stjórnar.][^2)^]
 □ Stjórn stöðvarinnar sér um framkvæmdir og rekstur. Hún er stjórnvöldum til ráðuneytis um allt það, er lýtur að framkvæmd laga þessara. Í reglugerð,[^3)^] er [umhverfisráðherra setur, að fengnum tillögum stjórnar náttúrurannsóknastöðvarinnar],[^2)^] skal nánar kveðið á um starfshætti stjórnarinnar og starfsemi stöðvarinnar, m.a. um samstarf við heimamenn og aðstöðu til námskeiðahalds fyrir háskólanema í náttúrufræðum.
    _[^1)^]_"L. 164/2002, 45. gr.":/altext/stjt/2002.164.html [^2)^]"L. 93/1996, 41. gr.":1996093.html [^3)^]"Rg. 136/1978":http://www.reglugerd.is/interpro/dkm/WebGuard.nsf/key2/136-1978, sbr. "522/2000":http://www.reglugerd.is/interpro/dkm/WebGuard.nsf/key2/522-2000.
 ■ *5. gr.* [Umhverfisráðherra setur, að fengnum tillögum [Umhverfisstofnunar][^1)^]],[^2)^] reglugerð[^3)^] um varnir gegn hvers konar mengun svæðis þess, er lögin taka til, og skal þar m.a. kveðið á um sérstakar mengunarvarnir Kísiliðjunnar við Mývatn. Í reglugerðinni skal enn fremur kveðið á um verndun lífríkis á svæðinu og skynsamlega nýtingu þess, svo sem um takmörkun á aðgangi ferðamanna að tilteknum stöðum á svæðinu.
    _[^1)^]_"L. 164/2002, 46. gr.":/altext/stjt/2002.164.html [^2)^]"L. 93/1996, 41. gr.":1996093.html [^3)^]"Rg. 136/1978":http://www.reglugerd.is/interpro/dkm/WebGuard.nsf/key2/136-1978, sbr. "522/2000":http://www.reglugerd.is/interpro/dkm/WebGuard.nsf/key2/522-2000.
 ■ *6. gr.* [Umhverfisstofnun][^1)^] getur, að fengnum tillögum stjórnar rannsóknastöðvarinnar ráðið starfsmann til eftirlits með framkvæmd laga þessara og reglugerða, er settar verða samkvæmt þeim.
    _[^1)^]_"L. 164/2002, 45. gr.":/altext/stjt/2002.164.html
 ■ *7. gr.* Kostnaður við framkvæmd laga þessara greiðist úr ríkissjóði, eftir því sem fé er veitt til á fjárlögum.
■ *8. gr.* Brot gegn lögum þessum og reglugerðum, er settar eru samkvæmt þeim, varða sektum eða [fangelsi allt að 2 árum].[^1)^] Sektir renni í ríkissjóð.
 □ Beita má dagsektum, er renna í ríkissjóð, allt að [10.000 krónum],[^2)^] til að knýja menn til framkvæmda á ráðstöfunum, sem þeim er skylt að hlutast til um samkvæmt lögum þessum og reglugerðum, eða láta af atferli, sem er ólögmætt.
    _[^1)^]_"L. 82/1998, 165. gr.":/altext/stjt/1998.082.html [^2)^]"L. 116/1990, 37. gr.":/altext/stjt/1990.116.html
 ■ *9. gr.* Að öðru leyti fer um verndun Laxár- og Mývatnssvæðisins eftir reglum í lögum um náttúruvernd.


