<hr />

h2. Forsetaúrskurður um sendiráð, fastanefndir hjá alþjóðastofnunum og sendiræðisskrifstofur

*1996 nr. 11 28. mars*

<hr />


      Samkvæmt fyrirmælum 4. gr. laga nr. 39 frá 16. apríl 1971 um utanríkisþjónustu Íslands eru hér með sett eftirfarandi ákvæði:

<dl>
<dt>1.</dt>
<dd>Íslensk sendiráð skulu vera í Kaupmannahöfn, Ósló, Stokkhólmi, London, París, Moskvu, Bonn, Brussel, Washington og Peking. Fastanefndir skulu vera í Genf, New York og Brussel. Aðalræðisskrifstofa skal vera í New York.</dd>
<dt>2.</dt>
<dd>Umdæmi sendiráða og fastanefnda skulu vera sem hér segir:
<dl>
<dt>a.</dt>
<dd>Kaupmannahöfn. Auk Danmerkur skal umdæmi sendiráðsins vera Bosnía og Hersegóvína, Litáen og Tyrkland.</dd>
<dt>b.</dt>
<dd>Ósló. Auk Noregs skal umdæmi sendiráðsins vera Króatía, Kýpur, Makedónía, Pólland, Slóvakía og Tékkland.</dd>
<dt>c.</dt>
<dd>Stokkhólmur. Auk Svíþjóðar skal umdæmi sendiráðsins vera Albanía, Eistland, Finnland, Lettland og Slóvenía.</dd>
<dt>d.</dt>
<dd>London. Auk Stóra-Bretlands og Norður-Írlands skal umdæmi sendiráðsins vera Grikkland, Holland, Indland og lýðveldið Írland.</dd>
<dt>e.</dt>
<dd>París. Auk Frakklands skal umdæmi sendiráðsins vera Ítalía, Portúgal og Spánn. Forstöðumaður sendiráðsins skal vera fastafulltrúi Íslands hjá Efnahagssamvinnu- og þróunarstofnuninni (OECD), Evrópuráðinu og Menningarmálastofnun Sameinuðu þjóðanna (UNESCO).</dd>
<dt>f.</dt>
<dd>Moskva. Auk Rússlands skal umdæmi sendiráðsins vera Búlgaría, Georgía, Moldóva, Mongólía, Rúmenía og Úkraína.</dd>
<dt>g.</dt>
<dd>Bonn. Auk Þýskalands skal umdæmi sendiráðsins vera Austurríki, Serbía-Svartfjallaland, Sviss og Ungverjaland.</dd>
<dt>h.</dt>
<dd>Brussel, sendiráð. Auk Belgíu skal umdæmi sendiráðsins vera Liechtenstein og Lúxemborg. Forstöðumaður sendiráðsins skal vera sendiherra Íslands hjá Evrópusambandinu.</dd>
<dt>i.</dt>
<dd>Brussel, fastanefnd. Forstöðumaður fastanefndarinnar skal vera fastafulltrúi Íslands hjá Norður-Atlantshafsráðinu (NATO) og Vestur-Evrópusambandinu.</dd>
<dt>j.</dt>
<dd>Washington. Auk Bandaríkja Ameríku skal umdæmi sendiráðsins vera Argentína, Brasilía, Chile, Kanada, Kólumbía, Mexíkó, Perú, Úrúgvæ og Venesúela.</dd>
<dt>k.</dt>
<dd>Peking. Auk alþýðulýðveldisins Kína skal umdæmi sendiráðsins vera Indónesía, Japan, Norður-Kórea, Suður-Kórea, Taíland og Víetnam.</dd>
<dt>l.</dt>
<dd>Genf. Forstöðumaður fastanefndarinnar skal vera fastafulltrúi Íslands hjá Fríverslunarsamtökum Evrópu (EFTA), Evrópuskrifstofu Sameinuðu þjóðanna og öðrum alþjóðastofnunum sem aðsetur hafa í Genf og Ísland er aðili að.</dd>
<dt>m.</dt>
<dd>New York. Forstöðumaður fastanefndarinnar skal vera fastafulltrúi Íslands hjá höfuðstöðvum Sameinuðu þjóðanna.</dd>
</dl>
</dd>
<dt>3.</dt>
<dd>Forsvar gagnvart Öryggis- og samvinnustofnun Evrópu (ÖSE) skal vera hjá utanríkisráðuneytinu í Reykjavík.</dd>
<dt>4.</dt>
<dd>Ráðherra getur ákveðið að sendiherrar í utanríkisþjónustunni með búsetu í Reykjavík skuli vera sendiherrar gagnvart Páfagarði og fjarlægum löndum, eftir því sem nauðsyn kann að krefja.</dd>
<dd><p>Úrskurður þessi skal taka gildi við undirskrift ...</p></dd>
</dl>




