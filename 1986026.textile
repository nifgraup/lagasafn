<hr />

h2. Lög um talnagetraunir

*1986 nr. 26 2. maí*

<hr />


 *Tóku gildi 12. maí 1986.* _Breytt með_ "l. 126/2003":/altext/stjt/2003.126.html (tóku gildi 30. des. 2003), "l. 129/2004":/altext/stjt/2004.129.html (tóku gildi 31. des. 2005), "l. 162/2010":/altext/stjt/2010.162.html (tóku gildi 1. jan. 2011) og "l. 126/2011":/altext/stjt/2011.126.html (tóku gildi 30. sept. 2011).

 Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við *innanríkisráðherra* eða *innanríkisráðuneyti* sem fer með lög þessi. Upplýsingar um málefnasvið ráðuneyta skv. forsetaúrskurði er að finna "hér.":2013071.html

<hr />


 ■ *1. gr.* [Ráðherra][^1)^] er heimilt að veita [Íþrótta- og ólympíusambandi Íslands][^2)^] (ÍSÍ), Ungmennafélagi Íslands (UMFÍ) og Öryrkjabandalagi Íslands (ÖBÍ) leyfi til þess að starfrækja saman, í nafni félags sem samtök þessi munu stofna, getraunir er fram fara með þeim hætti að á þar til gerða miða er skráð eða valin röð talna og eða bókstafa.
 □ [Heimild þessi gildir til 1. janúar 2019.][^3)^]
    _[^1)^]"L. 126/2011, 115. gr.":/altext/stjt/2011.126.html [^2)^]"L. 126/2003, 1. gr.":/altext/stjt/2003.126.html [^3)^]"L. 126/2003, 2. gr.":/altext/stjt/2003.126.html_
 ■ *2. gr.* Félagi því, sem starfrækir getraunir samkvæmt 1. gr., skal stjórnað af fimm manna stjórn er skipuð skal til eins árs í senn. Skipar [Íþrótta- og ólympíusamband Íslands][^1)^] tvo, Öryrkjabandalag Íslands tvo og Ungmennafélag Íslands einn. Varamenn skulu skipaðir á sama hátt. Aðilar skipa formann til skiptis, tvö ár í senn, samkvæmt samkomulagi aðila, en að öðru leyti skiptir stjórnin með sér verkum.
 □ Að öðru leyti gera aðilar með sér samkomulag, sem [ráðherra][^2)^] staðfestir, um rekstur félagsins, þar á meðal um ábyrgð á rekstri þess og skiptingu ágóða.
    _[^1)^]"L. 126/2003, 1. gr.":/altext/stjt/2003.126.html [^2)^]"L. 162/2010, 113. gr.":/altext/stjt/2010.162.html_
 ■ *3. gr.* Gjald fyrir þátttöku í getraununum (miðaverð) ákveður [ráðherra][^1)^] að fengnum tillögum frá stjórn félagsins.
    _[^1)^]"L. 162/2010, 113. gr.":/altext/stjt/2010.162.html_
 ■ *4. gr.* [Ráðherra][^1)^] ákveður, að fengnum tillögum frá stjórn félagsins, fjárhæð vinninga, annaðhvort sem hlutfall af heildarsöluverði miða hverju sinni, sem varið skal til vinninga, eða fjárhæð einstakra vinninga.
 □ Vinningar getrauna eru undanþegnir hvers konar opinberum gjöldum, ...[^2)^]
    _[^1)^]"L. 162/2010, 113. gr.":/altext/stjt/2010.162.html [^2)^]"L. 129/2004, 49. gr.":/altext/stjt/2004.129.html_
 ■ *5. gr.* Ágóða af getraunastarfseminni skal varið til eflingar íþróttum á vegum áhugamanna um íþróttir í landinu í félögum innan [Íþrótta- og ólympíusambands Íslands][^1)^] og Ungmennafélags Íslands og til að greiða stofnkostnað við íbúðarhúsnæði fyrir öryrkja á vegum Öryrkjabandalags Íslands eða til að standa undir annarri starfsemi bandalagsins í þágu öryrkja.
    _[^1)^]"L. 126/2003, 1. gr.":/altext/stjt/2003.126.html_
 ■ *6. gr.* [Ráðherra][^1)^] setur í reglugerð[^2)^] nánari ákvæði um getraunastarfsemina, að fengnum tillögum stjórnar félagsins, og hefur að öðru leyti eftirlit með starfsemi þess.
    _[^1)^]"L. 162/2010, 113. gr.":/altext/stjt/2010.162.html [^2)^]"Rg. 516/1995":http://www.reglugerd.is/interpro/dkm/WebGuard.nsf/key2/516-1995, sbr. "634/1995":http://www.reglugerd.is/interpro/dkm/WebGuard.nsf/key2/634-1995. "Rg. 1170/2012":http://www.reglugerd.is/interpro/dkm/WebGuard.nsf/key2/1170-2012._
 ■ *7. gr.* Óheimilt er öðrum en framangreindu félagi [Íþrótta- og ólympíusambands Íslands],[^1)^] Ungmennafélags Íslands og Öryrkjabandalags Íslands að starfrækja getraunir með þeim hætti sem um ræðir í 1. gr.
 □ "...":http://www.althingi.is/vefur/lagas-hlp.html
    _[^1)^]"L. 126/2003, 1. gr.":/altext/stjt/2003.126.html_
 ■ *8. gr.* Brot á lögum þessum varða sektum.
 ■ *9. gr.* Lög þessi öðlast þegar gildi.


